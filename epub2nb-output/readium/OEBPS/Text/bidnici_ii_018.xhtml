<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bidnici_ii-15</title>
		<link href="../Styles/bidnici_ii_idstyles.css" rel="stylesheet" type="text/css"/>
	</head>
	<body id="bidnici_ii" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-1-11" class="MLP-uroven2-kapitola">KNIHA JEDENÁCTÁ<br/><a id="x.25822"></a>Atom se bratří s&nbsp;uragánem</p>
			<p id="toc_marker-1-11-1" class="MLP-uroven3-nadpis-ii"><a id="x.25825"></a>(1)<br/>Několik vysvětlivek ke Gavrochově poezii. Akademikův vliv na tuto poezii</p>
			<p class="MLP-text-bez1radku"><span>Lid vzplanul ve chvíli, kdy před Arzenálem narazil na vojsko. Přední řady začaly couvat a&nbsp;tarasily cestu masám, které se valily za pohřebním vozem a&nbsp;tlačily&nbsp;– abychom tak řekli&nbsp;– váhou přeplněných bulvárů na čelo průvodu. Nastal strašný ústup. Dav se rozvlnil, řady se rozlomily, lidé se rozběhli, rozprchli všemi směry a&nbsp;hledali spásu v&nbsp;útěku, jedni s&nbsp;bojovným pokřikem, druzí zbledlí strachem. Moře lidí, které zaplavilo bulváry, se v&nbsp;mžiku rozdělilo vpravo i&nbsp;vlevo, vystoupilo ze břehů a&nbsp;rozlilo se do dvou set ulic najednou, jako by se náhle otevřela stavidla. V&nbsp;této chvíli jakýsi otrhaný chlapec, který běžel ulicí Ménilmontant a&nbsp;v&nbsp;ruce držel kvetoucí větev čilimníku, právě utrženou na výšinách Belleville, si všiml mezi věcmi, vyloženými před krámkem vetešnice, staré sedelní bambitky. Odhodil kvetoucí větev na dlažbu a&nbsp;zvolal:</span></p>
			<p class="MLP-text">„Matko Tentononc, tohleto si vypůjčím.“</p>
			<p class="MLP-text">A&nbsp;s&nbsp;bambitkou utekl.</p>
			<p class="MLP-text">Za dvě minuty potkal proud poděšených měšťáků, prchající ulicí Amelot a&nbsp;ulicí Basse, chlapce, který mával bambitkou a&nbsp;zpíval:</p>
			<p class="MLP-verse--I---12-12">V&nbsp;noci zřít není co, <br/>leč ve dne ledaco, <br/>nad podvrženým písmem <br/>se hrozí buržuj stísněn, <br/>dbej ctnosti, ty a&nbsp;ta, <br/>tyata<br/>ty čáko šišatá!</p>
			<p class="MLP-text">To malý Gavroche táhl do boje.</p>
			<p class="MLP-text">Na bulváru si všiml, že bambitka nemá kohoutek.</p>
			<p class="MLP-text">Od koho byl popěvek, při němž se mu tak pěkně pochodovalo, a&nbsp;všechny další písně, které tak rád zpívával? My to nevíme. Kdo to ví? Snad byly jeho. Ostatně Gavroche se vyznal ve všech oblíbených lidových popěvcích a&nbsp;přimíchával k&nbsp;nim vlastní štěbetání. Byl to skřítek i&nbsp;dítě ulice a&nbsp;spojoval hlasy přírody s&nbsp;hlasy Paříže. Slučoval repertoár ptactva s&nbsp;repertoárem dílen. Znal malířské učně, plémě příbuzné svému rodu. Zdá se, že se učil tři měsíce u&nbsp;tiskaře. Kdysi také něco obstaral pro pana Baour-Lormiana<span class="char-style-override-1"><a id="footnote-3409-55-backlink" class="footnote-link" href="#footnote-3409-55">55</a></span>, jednoho ze čtyřiceti akademiků. Gavroche byl gamén literát.</p>
			<p class="MLP-text"><span>Gavroche vlastně ani netušil, že v&nbsp;tu ošklivou deštivou noc, kdy dvěma chlapečkům nabídl pohostinství svého slona, prokázal dobrý skutek vlastním bratrům. Večer bratrům, ráno otci; takovou měl tehdy noc. Když za svítání odešel z&nbsp;ulice Ballets, vrátil se rychle ke slonu, dovedně z&nbsp;něho vytáhl obě děti, rozdělil se s&nbsp;nimi o&nbsp;snídani, kterou bůhvíjak sehnal, načež odešel, svěřiv je dobré matce ulici, která vychovala vlastně i&nbsp;jeho. Když odcházel, smluvil si s&nbsp;nimi schůzku na témž místě a&nbsp;na rozloučenou jim řekl: </span><span class="MLP-znak-kurziva-11b">„Práskám do bot, jinak řečeno, beru roha, nebo jak se tomu říká u&nbsp;dvora, klidím se. Caparti, nenajde­te-li tatínka a&nbsp;maminku, přijďte večer sem. Postarám se vám o&nbsp;večeři a&nbsp;o&nbsp;nocleh.“</span><span> Snad děti sebral některý městský strážník a&nbsp;odvedl je na strážnici, nebo je ukradl nějaký kejklíř či prostě zabloudily v&nbsp;nesmírném pařížském bludišti, už se nevrátily. Nejnižší vrstvy lidské společnosti jsou plny ztracených stop. Od oné noci uplynulo deset nebo dvanáct týdnů. Gavroche se nejednou poškrábal za uchem a&nbsp;řekl:</span></p>
			<p class="MLP-text">„U&nbsp;čerta, kdepak jsou asi mé děti?“</p>
			<p class="MLP-text"><span>Zatím však došel s&nbsp;bambitkou v&nbsp;ruce do ulice Pont-aux-Choux. Zpozoroval, že v&nbsp;této ulici je otevřen jenom jeden krám, a&nbsp;co bylo zvlášť hodno úvahy, byl to krám cukrářský. To sama prozřetelnost mu nabídla </span><span>příležitost</span><span> najíst se jablkového závinu, než vstoupí do neznáma. Gavroche se zastavil, ohmatal si boky, prohledal kapsičku ve vestě, obrátil kapsy naruby, ale nenašel nic, ani jediný sou, dal se tedy do křiku: „Pomóc!“</span></p>
			<p class="MLP-text">Je to kruté odepřít si poslední koláč.</p>
			<p class="MLP-text">Nicméně Gavroche šel dál.</p>
			<p class="MLP-text">Za dvě minuty byl v&nbsp;ulici Saint-Louis. Přecházeje ulicí Parc-Royal, cítil potřebu odškodnit se za to, že si nemohl dopřát jablkový závin, a&nbsp;s&nbsp;nevýslovnou rozkoší začal za bílého dne strhávat divadelní návěští.</p>
			<p class="MLP-text">O&nbsp;něco dále viděl skupinu blahobytně vypadajících lidí, které považoval za domácí pány. Pokrčil rameny a&nbsp;uplivl si před nimi a&nbsp;od plic si odlehčil touto filozofickou větou:</p>
			<p class="MLP-text">„Ti kapitalisti jsou ale vypasení. Naperou se při dobrém obědě. Zeptejte se jich, co dělají s&nbsp;penězi. Nevadí. Jistě je jedí. Cpou se, co se do nich vejde.“</p>
			<p id="toc_marker-1-11-2" class="MLP-uroven3-nadpis"><a id="x.25828"></a>(2)<br/>Gavroche na pochodu</p>
			<p class="MLP-text-bez1radku"><span>Mávat bambitkou bez kohoutku na veřejné ulici je tak důležitý úkon, že Gavroche cítil, jak jeho nadšení každým krokem roste. Mezi úryvky Marseillaisy, kterou si prozpěvoval, křičel:</span></p>
			<p class="MLP-text">„Všechno jde dobře! Hodně mě bolí levá pracka, zhoršil jsem si revmatismus, ale jsem spokojen, občané. Jen ať se měšťané pěkně chovají, zazpívám jim podvratné písničky.</p>
			<p class="MLP-text">Kdo jsou vlastně špiclové? Psi! Hrome! Nebuďme na psy tak zlí a&nbsp;tvařme se na ně vlídně. Mně by přišel teď vhod i&nbsp;jen kohoutek, co mi chybí u&nbsp;bambitky. Přicházím z&nbsp;bulváru, přátelé. Už to začíná, vaří se to, kypí to. Je načase sebrat pěnu z&nbsp;hrnce. Kupředu, ať nečistá krev zavlaží naše brázdy. Dávám svůj život za vlast a&nbsp;už nikdy nespatřím svou holku, ne, ne, je konec, Nini! Ale to je jedno, ať žije radost! Bijme se, sakra!, už mám toho despotismu dost.“</p>
			<p class="MLP-text">V&nbsp;té chvíli padl kůň kopiníka národní gardy; Gavroche položil bambitku na dlažbu, zdvihl gardistu a&nbsp;pomáhal zvednout i&nbsp;koně. Potom popadl bambitku a&nbsp;pokračoval v&nbsp;cestě.</p>
			<p class="MLP-text">V&nbsp;ulici Thorigny byl klid a&nbsp;ticho. Tato netečnost, vlastní čtvrti Marais, se lišila od okolního hluku. Čtyři tetky se daly před svým prahem do povídání. Skotsko má trojici čarodějnic, ale Paříž má čtveřici klepen, a&nbsp;„budeš králem“ mohlo by být stejně neblaze věštěno Napoleonovi na křižovatce Baudoyer jako Macbethovi na armuyrském vřesovišti. Bylo by to stejné skuhrání.</p>
			<p class="MLP-text">Klepny z&nbsp;ulice Thorigny se staraly jenom o&nbsp;své záležitosti. Byly to tři domovnice a&nbsp;hadrářka s&nbsp;nůší a&nbsp;hákem.</p>
			<p class="MLP-text">Vypadaly jako čtyři stránky staroby: sešlost, chátrání, ubohost, bezútěšnost.</p>
			<p class="MLP-text">Hadrářka byla pokorná. Ve světě, který žije pod širým nebem, hadrářka pokorně zdraví a&nbsp;domovnice drží ochrannou ruku. Je-li hromada za patníkem vydatná nebo hubená, záleží jenom na náladě domovnice. I&nbsp;koštětem se může projevit dobrota.</p>
			<p class="MLP-text">Hadrářka byla vděčná babka a&nbsp;usmívala se&nbsp;– a&nbsp;jak se usmívala!&nbsp;– na tři domovnice. Říkaly si zhruba tohleto:</p>
			<p class="MLP-text">„Ach, je ta vaše kočka pořád tak zlá?“</p>
			<p class="MLP-text">„Panebože! Vždyť to přece víte, že se kočky od přírody nesnesou se psy. Psi si na to stěžují.“</p>
			<p class="MLP-text">„A&nbsp;lidi taky.“</p>
			<p class="MLP-text">„Kočičí blechy nejdou přece na člověka.“</p>
			<p class="MLP-text">„Se psy to není tak zlé, ale mohou uhryznout. Vzpomínám si, že jeden rok bylo tolik psů, že to musili dát do novin. Bylo to v&nbsp;době, kdy měli v&nbsp;Tuileriích velké berany, kteří tahali vozík krále římského. Pamatujete se na krále římského?“</p>
			<p class="MLP-text">„Já jsem měla ráda vévodu z&nbsp;Bordeaux.“</p>
			<p class="MLP-text">„A&nbsp;já jsem znala Ludvíka XVII. Mám raděj Ludvíka XVII.“ </p>
			<p class="MLP-text">„A&nbsp;maso je drahé, matko Patagonová!“</p>
			<p class="MLP-text">„Ach! Nevykládejte mi o&nbsp;mase, to je hrůza s&nbsp;těmi řezníky! Hrůza hrůzoucí! Teď dostanete víc kostí než masa.“</p>
			<p class="MLP-text">Tu se ozvala hadrářka:</p>
			<p class="MLP-text">„Milé paničky, obchod nejde. Z&nbsp;tohohle smetí neztloustnem. Nikdo nic nevyhodí. Všechno se sní.“</p>
			<p class="MLP-text">„Jsou ještě chudší lidé než vy, Vargoulémko.“</p>
			<p class="MLP-text">„Ach, to je pravda,“ odpověděla hadrářka uctivě, „já mám alespoň živnost.“</p>
			<p class="MLP-text">Nastala pomlčka a&nbsp;hadrářka neodolala touze pochlubit se, která tkví v&nbsp;podstatě každého člověka, a&nbsp;dodala:</p>
			<p class="MLP-text">„Když se ráno vrátím, vysypu nůši a&nbsp;proberu ji. Nadělám si tak ve světnici plno hromádek. Hadry dávám do košíku, ohryzky do džberu, prádlo do skříně, vlněné věci do prádelníku, starý papír do výklenku u&nbsp;okna, věci k&nbsp;jídlu do misky, staré sklo do krbu, staré boty za dveře a&nbsp;kosti pod postel.“ Gavroche se postavil za ni a&nbsp;poslouchal.<span></span></p>
			<p class="MLP-text">„Báby,“ pravil, „to si povídáte o&nbsp;politice?“</p>
			<p class="MLP-text">Sesypaly se na něho nadávky, promíchané pokřikem čtveřice.</p>
			<p class="MLP-text">„To je ale ničema!“</p>
			<p class="MLP-text">„A&nbsp;co to má v&nbsp;pazouře? Bambitku!“</p>
			<p class="MLP-text">„Prosím vás, takový darebák!“</p>
			<p class="MLP-text">„A&nbsp;pokoje to nedá, dokud to nesvrhne pány.“</p>
			<p class="MLP-text">Gavroche místo odpovědi pohrdlivě udělal dlouhý nos. Hadrářka zvolala:</p>
			<p class="MLP-text">„Ty ničemo bosá!“</p>
			<p class="MLP-text">Babka, která byla oslovena jako matka Patagonová, pohoršené spráskla ruce:</p>
			<p class="MLP-text"><span>„Určitě se stane nějaké neštěstí. Toho vedlejšího rošťáka s&nbsp;knírkem jsem každé ráno vídala vodit se pod paží s&nbsp;nějakou mladou žábou v&nbsp;růžovém čepečku. Dnes jsem ho viděla zase, ale pod paží vám měl&nbsp;– pušku! Matka Bacheuxová povídala, že minulý týden byla revoluce v… v… v… no, honem&nbsp;– v&nbsp;Pontoise. A&nbsp;prosím vás, podívejte se na toho darebáka s&nbsp;bambitkou. Vypadá to, že celý celestýnský klášter je samý dělo. Co si má vláda počít s&nbsp;takovými lumpy, kteří nedovedou nic jiného než vymýšlet, jak by lidi plašili, když se teď už všechno trochu utišilo po všech těch neštěstích, co jsme prožili; božínku, a&nbsp;ta ubohá královna! Na vlastní oči jsem viděla, jak ji vezli na popravní káře. A&nbsp;zase tím vším zdraží tabák. Taková lumpárna! A&nbsp;tebe, ničemo, určitě jednou uvidím na gilotině!“</span></p>
			<p class="MLP-text">„Huhňáš, stará,“ pravil Gavroche. „Vysmrkej si balkón!“</p>
			<p class="MLP-text">A&nbsp;šel svou cestou.</p>
			<p class="MLP-text">V&nbsp;ulici Pavée si vzpomněl na hadrářku a&nbsp;pustil se do samomluvy:</p>
			<p class="MLP-text">„Chybuješ, že urážíš revolucionáře, patníková šťouro. Tahle bambitka jde za tvým prospěchem. Ta ti přidá do nůše něco na zub.“</p>
			<p class="MLP-text">Náhle zaslechl za sebou hluk; byla to domovnice Patagonová, která hrozíc mu zdálky pěstí volala:</p>
			<p class="MLP-text">„Ty parchante!“</p>
			<p class="MLP-text">„Kašlu na tě,“ odsekl Gavroche.</p>
			<p class="MLP-text">Krátce potom šel mimo Lamoignonův palác. Tam vykřikl:</p>
			<p class="MLP-text">„Vzhůru do boje!“</p>
			<p class="MLP-text">A&nbsp;byl zachvácen smutkem. Na svou bambitku se podíval vyčítavým pohledem, jako by ji chtěl obměkčit.</p>
			<p class="MLP-text">„Já se spouštím, ale ty chudinko nespustíš.“</p>
			<p class="MLP-text">Pes může odvrátit pozornost od kohoutku. Vychrtlý pudlík běžel mimo. Gavrochovi ho bylo líto.</p>
			<p class="MLP-text">„Ubohý pejsku,“ řekl mu, „ty jsi jistě sežral celý sud, že je ti vidět obruče.“</p>
			<p class="MLP-text">Potom zamířil k&nbsp;Orme-Saint-Gervais.</p>
			<p id="toc_marker-1-11-3" class="MLP-uroven3-nadpis">(3)<br/>Vlásenkářovo spravedlivé rozhořčení</p>
			<p class="MLP-text-bez1radku">Důstojný vlásenkář, který zahnal chlapečky, jimž Gavroche otevřel pohostinné útroby slona, holil právě ve svém krámě <span>penzionovaného</span> legionáře, který sloužil ještě za císařství. Hovořili spolu. Vlásenkář pochopitelně mluvil s&nbsp;vysloužilcem o&nbsp;vzbouření, potom o&nbsp;generálu Lamarquovi a&nbsp;od Lamarqua přešli na císaře. Tím začalo povídání, kterým by jistě Prudhomme obohatil své arabesky a&nbsp;nazval je: <span class="MLP-znak-kurziva-11b">Rozhovor břitvy se šavlí.</span></p>
			<p class="MLP-text">„Pane,“ řekl vlásenkář, „uměl císař opravdu rajtovat?“ </p>
			<p class="MLP-text">„Nevalně. Neuměl spadnout. Taky nikdy nespadl.“</p>
			<p class="MLP-text">„Měl krásné koně? Ten musil mít jistě krásné koně!“</p>
			<p class="MLP-text">„V&nbsp;ten den, kdy mi dával kříž, jsem si všiml jeho koně. Byla to lehká klisna, celá bílá. Odstávaly jí uši, měla hluboké sedlo, ušlechtilou hlavu s&nbsp;černou hvězdou, velmi dlouhý krk, ostře článkovaná kolena, vystupující žebra, šikmé plece a&nbsp;statný zadek. Byla jistě patnáct pídí vysoká.“</p>
			<p class="MLP-text">„Krásný kůň!“ řekl vlásenkář.</p>
			<p class="MLP-text">„Však to byl taky kůň Jeho Veličenstva!“</p>
			<p class="MLP-text">Vlásenkář cítil, že by se po tomto slově slušelo chvíli mlčet, dokázal to a&nbsp;pak pokračoval:</p>
			<p class="MLP-text">„Císař byl jenom jednou raněn, viďte, pane?“</p>
			<p class="MLP-text">Starý vojín odpověděl s&nbsp;klidným a&nbsp;neklamným důrazem člověka, který byI&nbsp;při tom:</p>
			<p class="MLP-text">„Na patě. U&nbsp;Řezna. Nikdy jsem ho neviděl v&nbsp;tak krásném obleku jako v&nbsp;ten den. Byl čistý jako vejlupek.“</p>
			<p class="MLP-text">„A&nbsp;vy, pane veteráne, kolikrát asi vy jste byl raněn?“</p>
			<p class="MLP-text">„Já?“ pravil voják. „Ach, to nestojí za řeč. U&nbsp;Marenga mě dvakrát sekli šavlí do zad, u&nbsp;Slavkova jsem dostal kulku do pravé ruky, u&nbsp;Jeny do levého boku, u&nbsp;Frýdlantu mě bodli bajonetem&nbsp;– tam&nbsp;– u&nbsp;Moskvy mě sedmkrát nebo osmkrát napíchli kopím, už ani nevím kam, u&nbsp;Lutzenu mi úlomek granátu roztříštil prst… Ach, a&nbsp;potom, abych nezapomněl, u&nbsp;Waterloo mě kartáč poranil na stehně. To je všechno.“</p>
			<p class="MLP-text">„Jak je krásné,“ zvolal básnivě vlásenkář, „umřít na bojišti za vlast! Mně by se, čestné slovo, líp zamlouvalo dostat do břicha dělovou kouli než chcípat někde v&nbsp;posteli, pomaloučku, každý den trochu, z&nbsp;léků, náplastí, klystýrů a&nbsp;lektvarů.“ </p>
			<p class="MLP-text">„No, vybíravý zrovna nejste,“ řekl voják.</p>
			<p class="MLP-text">Sotva to dořekl, strašná rána zaduněla krámem. Sklo výkladní skříně se rázem na sto kusů roztříštilo.</p>
			<p class="MLP-text">Vlásenkář zbledl.</p>
			<p class="MLP-text">„Ach, panebože! Už je to tady!“</p>
			<p class="MLP-text">„Co?“</p>
			<p class="MLP-text">„Dělová koule.“</p>
			<p class="MLP-text">„Tady je,“ pravil voják.</p>
			<p class="MLP-text">Zvedl předmět, koulející se po zemi. Byl to kámen.</p>
			<p class="MLP-text">Vlásenkář běžel k&nbsp;rozbitému oknu a&nbsp;spatřil Gavroche, který pelášil k&nbsp;tržišti Saint-Jean. Gavroche stále ještě nezapomněl na své maličké, a&nbsp;když šel kolem vlásenkáře, neodolal, aby ho nepozdravil a&nbsp;nehodil mu do výkladní skříně kámen.</p>
			<p class="MLP-text">„Vidíte,“ řval vlásenkář, jehož bledá tvář náhle zmodrala. „Ten uličník vyvádí, jen aby vyváděl. Co jsem tomu neřádovi udělal?“</p>
			<p id="toc_marker-1-11-4" class="MLP-uroven3-nadpis"><a id="x.25832"></a>(4)<br/>Chlapec se diví starci</p>
			<p class="MLP-text-bez1radku"><span>Zatím se Gavroche na saint-jeanském tržišti, jehož strážnice byla již odzbrojena, připojil k&nbsp;hloučku vedenému Enjolrasem, Courfeyracem, Combeferrem a&nbsp;Feuillym. Byli jakžtakž ozbrojeni. Bahorel a&nbsp;Jean Prouvaire je našli a&nbsp;přidali se k&nbsp;nim. Enjolras měl dvouhlavňovou loveckou ručnici, Combererre pušku národních gardistů s&nbsp;číslem legie a&nbsp;za pasem dvě bambitky, které vykukovaly pod nezapjatým svrchníkem, Jean Prouvaire měl jezdeckou mušketu, Bahorel karabinu; Courfeyrac mával kordem vytaženým z&nbsp;hole. Feuilly měl v&nbsp;ruce tasenou šavli, kráčel v&nbsp;čele a&nbsp;křičel: „Ať žije Polsko!“</span></p>
			<p class="MLP-text">Bez nákrčníků, bez klobouků, udýchaní, promočení deštěm a&nbsp;s&nbsp;blesky v&nbsp;očích došli na náměstí Morland. Gavroche je klidně oslovil:</p>
			<p class="MLP-text">„Kam se de?“</p>
			<p class="MLP-text">„Pojď s&nbsp;námi,“ pravil Courfeyrac.</p>
			<p class="MLP-text">Za Feuillym kráčel, nebo spíše klusal Bahorel, který se v&nbsp;povstání cítil jako ryba ve vodě. Měl rudou vestu a&nbsp;řízné výroky. Jeho vesta pobouřila mimojdoucího, který uděšeně zvolal:</p>
			<p class="MLP-text">„Hleďme ruďocha!“</p>
			<p class="MLP-text">„Rudý, rudý!“ opakoval Bahorel. „Hloupý měšťák. Já se nikterak netřesu při pohledu na vlčí mák, a&nbsp;červená čapka nevzbuzuje ve mně hrůzu. Měšťané, věřte mi, strach před červenou barvou ponechte rohatému dobytku.“</p>
			<p class="MLP-text">V&nbsp;koutě zdi uviděl vyvěšeno nejmírumilovnější provolání&nbsp;– pastýřský list&nbsp;– jímž arcibiskup pařížský dovoloval svým „ovečkám“ jíst vejce jako postní jídlo. Bahorel se rozkřikl:</p>
			<p class="MLP-text">„Ovečky! To je zdvořilý způsob, jak oslovit ovce.“</p>
			<p class="MLP-text">A&nbsp;strhl pastýřský list ze zdi. Tím si získal Gavroche. Od této chvíle začal Gavroche Bahorela pozorně sledovat.</p>
			<p class="MLP-text">„Bahorele,“ poznamenal Enjolras, „chybuješ. Měl jsi nechat pastýřský list na pokoji, s&nbsp;tím nemáme co činit, zbytečně mrháš hněvem. Chraň si svou zásobu. Nejsme-li v&nbsp;šiku, nestřílí se ani z&nbsp;pušek, ani z&nbsp;lidí.“</p>
			<p class="MLP-text">„Každý má svůj způsob, Enjolrasi,“ odsekl Bahorel. „Tady to biskupské říkání mě dráždí. Chci jíst vejce bez dovolení. Ty jsi jako kus ledu; já se zase bavím. Ostatně se nevybíjím; jenom se rozbíhám; a&nbsp;ten list jsem roztrhal jen proto, abych&nbsp;– <span class="MLP-znak-kurziva-11b">u&nbsp;Herkula&nbsp;–</span> dostal chuť.“</p>
			<p class="MLP-text">Gavroche si povšiml slova&nbsp;– <span class="MLP-znak-kurziva-11b">u</span>&nbsp;<span class="MLP-znak-kurziva-11b">Herkula.</span> Používal každé příležitosti, aby se poučil, a&nbsp;ten strhovač návěští si získal jeho úctu. Otázal se:</p>
			<p class="MLP-text">„Co to znamená <span class="MLP-znak-kurziva-11b">u</span>&nbsp;<span class="MLP-znak-kurziva-11b">Herkula?“</span></p>
			<p class="MLP-text">Bahorel odpověděl:</p>
			<p class="MLP-text">„To je latinsky ‚u všech sakrů‘!“</p>
			<p class="MLP-text">Tu Bahorel poznal v&nbsp;okně mladíka s&nbsp;černým vousem, který se díval na průvod a&nbsp;snad byl členem Přátel abecedy. Zavolal na něj:</p>
			<p class="MLP-text">„Rychle, patrony! Para bellum<span class="char-style-override-1"><a id="footnote-3409-56-backlink" class="footnote-link" href="#footnote-3409-56">56</a></span>!“</p>
			<p class="MLP-text">„Věru krásný muž,“ řekl si Gavroche, který teď už trochu latinsky rozuměl.</p>
			<p class="MLP-text">Doprovázel je hlučný průvod studentů, umělců, mladých mužů, členů aixské Cougourdy, dělníků, nádeníků z&nbsp;přístavišť, ozbrojených holemi a&nbsp;bodáky, někteří z&nbsp;nich měli jako Combeferre za pasem bambitky. V&nbsp;této tlupě kráčel stařec, zřejmě velmi starý. Neměl zbraně a&nbsp;pospíchal, aby nezůstal pozadu, třebas vypadal zamyšleně. Gavroche si ho všiml.</p>
			<p class="MLP-text">„Kdo je to?“ zeptal se Courfeyraca.</p>
			<p class="MLP-text">„Dědula.“</p>
			<p class="MLP-text">Byl to pan Mabeuf.</p>
			<p id="toc_marker-1-11-5" class="MLP-uroven3-nadpis"> (5)<br/>Dědula </p>
			<p class="MLP-text-bez1radku">Povězme, co se stalo.</p>
			<p class="MLP-text">Enjolras a&nbsp;jeho přátelé byli ve chvíli, kdy udeřili dragouni, na bulváru Bourdon nedaleko zásobních sýpek. Enjolras, Courfeyrac a&nbsp;Combeferre se dali ulicí Bassompierre a&nbsp;křičeli: „Na barikády!“</p>
			<p class="MLP-text">V&nbsp;ulici Lesdiguières potkali starce, který se tudy ubíral. Jejich pozornost upoutalo, že se stařec potácel jako opilý. Mimoto měl klobouk v&nbsp;ruce, třebaže celé dopoledne pršelo a&nbsp;v&nbsp;této chvíli zrovna lilo. Courfeyrac poznal pana Mabeufa. Znal ho, protože často Maria doprovázel až k&nbsp;jeho dveřím. Protože věděl o&nbsp;mírném způsobu života a&nbsp;velké plachosti starého zádušního starosty a&nbsp;milovníka knih a&nbsp;protože byl překvapen, že ho vidí uprostřed hluku, jak se na dva kroky od útočící jízdy a&nbsp;téměř uprostřed střelby prochází bez klobouku mezi létajícími kulkami, oslovil ho, a&nbsp;pětadvacetiletý povstalec s&nbsp;osmdesátníkem zapředli tento rozhovor:</p>
			<p class="MLP-text">„Pane Mabeufe, vraťte se domů.“</p>
			<p class="MLP-text">„Proč?“</p>
			<p class="MLP-text">„Půjde tu o&nbsp;krk.“</p>
			<p class="MLP-text">„To je dobře.“</p>
			<p class="MLP-text">„Pane Mabeufe, padají tu rány šavlemi a&nbsp;rány z&nbsp;ručnic.“</p>
			<p class="MLP-text">„To je dobře.“</p>
			<p class="MLP-text">„Rány z&nbsp;děla.“</p>
			<p class="MLP-text">„To je dobře. Kam jdete?“</p>
			<p class="MLP-text">„Jdeme svrhnout vládu.“</p>
			<p class="MLP-text">„To je dobře.“<span></span></p>
			<p class="MLP-text">A&nbsp;šel s&nbsp;nimi. Od této chvíle nepronesl jediného slova. Jeho krok se náhle zpevnil. Dělníci mu nabídli paži, ale on zavrtěl hlavou. Dostal se téměř do prvních řad a&nbsp;kráčel kupředu s&nbsp;pohyby chodce a&nbsp;s&nbsp;tváří spáče.</p>
			<p class="MLP-text">„Jak je ten stařec rozezlen,“ šeptali si studenti. V&nbsp;tlupě se povídalo, že je to bývalý člen Konventu&nbsp;– starý královrah.</p>
			<p class="MLP-text">Zástup se dal ulicí de la Verrerie. Malý Gavroche kráčel v&nbsp;čele a&nbsp;z&nbsp;plna hrdla si prozpěvoval, čímž se jaksi proměnil v&nbsp;trubače.</p>
			<p class="MLP-verse--I---12-0">Už luna stoupá na nebesa.<br/>Kdy vyjedeme si do lesa?<br/>To Karlík s&nbsp;Karličkou se ptali.<br/>Tu, tu, tu,<br/>do Chatou.<br/>Jen jednoho mám Boha, jednoho krále, jeden groš a&nbsp;jednu botu.</p>
			<p class="MLP-verse--I---12-0">Že rosu pili od úsvitu <br/>na stejném dymiánu květu,<br/>dva vrabčíci se podnapili.<br/>Si, si, si,<br/>do Passy.<br/>Jen jednoho mám Boha, jednoho krále, jeden groš a&nbsp;jednu botu.</p>
			<p class="MLP-verse--I---12-0">A&nbsp;tak se ti dva vrabci milí, <br/>rosou až do němoty zpili,<br/>že tygr se jim chechtal v&nbsp;dáli.<br/>Don, don, don,<br/>Na Meudon.<br/>Jen jednoho mám Boha, jednoho krále, jeden groš a&nbsp;jednu botu.</p>
			<p class="MLP-verse--I---12-12">Ten jeden kleje, druhý laje.<br/>Kdy vyjedeme si do háje?<br/>To Karlík s&nbsp;Karličkou se ptali.<br/>Tin, tin, tin,<br/>Na Pantin.<br/>Jen jednoho mám Boha, jednoho krále, jeden groš a&nbsp;jednu botu.</p>
			<p class="MLP-text">Zamířili k&nbsp;Saint-Merry.</p>
			<p id="toc_marker-1-11-6" class="MLP-uroven3-nadpis"><a id="x.25835"></a>(6)<br/>Nováčkové</p>
			<p class="MLP-text-bez1radku">Skupina každou chvíli vzrůstala. Nedaleko ulice Billettes se k&nbsp;ní připojil vysoký, prošedivělý muž, jehož drsného a&nbsp;odvážného <span>vzezření</span> si všimli Courfeyrac, Enjolras a&nbsp;Combeferre, ale jehož nikdo z&nbsp;nich neznal. Gavroche muže nezpozoroval, protože zpíval, pískal, pobrukoval, pochodoval v&nbsp;čele a&nbsp;hlavní své pistole bez kohoutku vybíjel okenice krámů.</p>
			<p class="MLP-text">V&nbsp;ulici Verrerie šli kolem Courfeyracova domu.</p>
			<p class="MLP-text">„To je trefa,“ řekl Courfeyrac, „zapomněl jsem si tobolku a&nbsp;ztratil jsem klobouk.“</p>
			<p class="MLP-text">Nechal průvod průvodem a&nbsp;odskočil si domů; bral čtyři schody najednou. Popadl starý klobouk a&nbsp;tobolku. Kromě toho si vzal také čtyřhrannou truhlici, velkou asi jako důkladný cestovní kufr, kterou měl ukrytou ve špinavém prádle. Když letěl dolů, křikla na něho vrátná:</p>
			<p class="MLP-text">„Pane de Courfeyrac!“</p>
			<p class="MLP-text">„Vrátná, jak se jmenujete?“ ozval se Courfeyrac.</p>
			<p class="MLP-text">Vrátná byla jako ohromena.</p>
			<p class="MLP-text">„Vždyť vy dobře víte, že jsem domovnice a&nbsp;že se mi říká matka Veuvainová.“</p>
			<p class="MLP-text">„Nuže, řeknete-li mi ještě jednou ‚pane de Courfeyrac‘, budu vám říkat; ‚paní de Veuvain‘. A&nbsp;teď mluvte. Co je?“</p>
			<p class="MLP-text">„Je tu někdo a&nbsp;chce s&nbsp;vámi mluvit.“</p>
			<p class="MLP-text">„Kdo?“</p>
			<p class="MLP-text">„Nevím.“</p>
			<p class="MLP-text">„Kde?“</p>
			<p class="MLP-text">„Ve vrátnici.“</p>
			<p class="MLP-text">„U&nbsp;čerta!“ zvolal Courfeyrac.</p>
			<p class="MLP-text">„Už celou hodinu čeká, že se vrátíte!“ hlásila vrátná.</p>
			<p class="MLP-text">Z&nbsp;vrátnice vystoupil mladý dělník, hubený, bledý, drobný, pihovatý, oděný v&nbsp;děravou halenu a&nbsp;v&nbsp;sametové, po stranách záplatované kalhoty; vypadal spíše jako děvče přestrojené za hocha než jako muž, a&nbsp;hlasem, který však ani v&nbsp;nejmenším nebyl ženský, řekl Courfeyracovi:</p>
			<p class="MLP-text">„Pan Marius, prosím?“</p>
			<p class="MLP-text">„Není doma.“</p>
			<p class="MLP-text">„Vrátí se dnes večer?“</p>
			<p class="MLP-text">„Nevím.“</p>
			<p class="MLP-text">A&nbsp;Courfeyrac dodal:</p>
			<p class="MLP-text">„Pokud mne se týká, já se nevrátím.“</p>
			<p class="MLP-text">Mladík se na něj upřené podíval a&nbsp;otázal se:</p>
			<p class="MLP-text">„Proč?“</p>
			<p class="MLP-text">„Proto.“</p>
			<p class="MLP-text">„Kam tedy jdete?“</p>
			<p class="MLP-text">„Co je ti do toho?“</p>
			<p class="MLP-text">„Chcete, abych vám nesl kufr?“</p>
			<p class="MLP-text">„Jdu na barikády.“</p>
			<p class="MLP-text">„Chcete, abych šel s&nbsp;vámi?“</p>
			<p class="MLP-text">„Pro mne za mne!“ odvětil Courfeyrac. „Ulice je volná, cesty jsou pro všechny.“</p>
			<p class="MLP-text">Přispíšil si, aby dohonil přátele. Když je doběhl, dal kufřík jednomu z&nbsp;nich, aby mu jej nesl. Teprve asi za čtvrt hodiny zpozoroval, že mladík šel skutečně za ním.</p>
			<p class="MLP-text">Srocený dav nejde přesně tam, kam chceme. Už jsme vysvětlili, že je stržen vichřicí. Průvod přešel Saint-Merry a&nbsp;ani nevěděl jak, octl se v&nbsp;ulici Saint-Denis.</p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-55" class="footnote-anchor" href="#footnote-3409-55-backlink">55</a>  Básník, překladatel Ossiana, člen Francouzské akademie.</p>
				</div>
				<div class="footnote">
					<p class="MLP-pozn-pod-carou"><a id="footnote-3409-56" class="footnote-anchor" href="#footnote-3409-56-backlink">56</a><span>  Lat. chystej válku; ve franc. výslovnosti zní druhé slovo stejně jako ‚bel </span><span>homme</span><span>‘ (krásný muž).</span></p>
				</div>
			</div>
		</div>
</body>
</html>