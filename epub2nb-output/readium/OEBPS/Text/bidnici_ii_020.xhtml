<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bidnici_ii-17</title>
		<link href="../Styles/bidnici_ii_idstyles.css" rel="stylesheet" type="text/css"/>
	</head>
	<body id="bidnici_ii" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-1-13" class="MLP-uroven2-kapitola">KNIHA TŘINÁCTÁ<br/><a id="x.25857"></a>Marius vstupuje do stínu</p>
			<p id="toc_marker-1-13-1" class="MLP-uroven3-nadpis-ii"><a id="x.25860"></a>(1)<br/>Z&nbsp;ulice Plumet do čtvrti Saint-Denis</p>
			<p class="MLP-text-bez1radku">Hlas, který za soumraku zavolal Maria na barikádu v&nbsp;ulici Chanvrerie, mu připadal jako hlas osudu. Chtěl zemřít&nbsp;– a&nbsp;hle, příležitost se naskýtala; klepal na dveře hrobu&nbsp;– a&nbsp;ruka ve stínu mu podávala klíč. Ponuré brány, které se před zoufalstvím otvírají v&nbsp;temnotách, jsou lákavé. Marius odsunul mříž, která mu tolikrát dovolila projít, vyšel ze zahrady a&nbsp;řekl si:</p>
			<p class="MLP-text">„Pojďme!“</p>
			<p class="MLP-text">Byl šílený bolestí, v&nbsp;mozku cítil prázdnotu; nebyl schopen přijímat od nynějška od osudu cokoliv po těch dvou měsících, které prožil zpit láskou a&nbsp;mládím; byl sklíčen, zoufal si a&nbsp;přál si už jenom jedno: co nejrychleji všechno skončit.</p>
			<p class="MLP-text"><span>Rázně vykročil. Náhodou byl ozbrojen, protože měl při sobě Javertovy bambitky.</span></p>
			<p class="MLP-text">Mladík, o&nbsp;němž se domníval, že ho zahlédl, se mu ztratil v&nbsp;ulicích.</p>
			<p class="MLP-text">Marius vyšel z&nbsp;ulice Plumet po bulváru, přešel Esplanadu a&nbsp;most Invalidů, Champs-Élysées, náměstí Ludvíka XV. a&nbsp;dostal se do ulice Rivoli. Obchody byly otevřeny, plyn hořel pod loubím, ženy nakupovaly v&nbsp;krámech, v&nbsp;Laiterově kavárně si dávali zmrzlinu, v&nbsp;anglické cukrárně jedli koláčky. Jenom několik poštovních vozů ujíždělo tryskem z&nbsp;paláce Princes a&nbsp;z&nbsp;paláce Meurice.</p>
			<p class="MLP-text">Průchodem Delorme vstoupil Marius do ulice Saint-Honoré. Tam byly obchody zavřeny, obchodníci hovořili před pootevřenými krámy, chodci se procházeli, svítilny byly rozžaty a&nbsp;od prvního poschodí nahoru byla všechna okna osvětlena jako obyčejně. Na náměstí Palais-Royal stála jízda.</p>
			<p class="MLP-text">Marius prošel ulicí Saint-Honoré. Čím více se vzdaloval od Palais-Royal, tím ubývalo osvětlených oken; krámy byly zavřeny docela, nikdo nehovořil na prazích, ulice temněly a&nbsp;dav houstl. Zde se totiž chodci stávali už davem. Marius neslyšel, že by kdo mluvil, a&nbsp;přece odtud vycházel temný a&nbsp;hluboký hukot.</p>
			<p class="MLP-text">Poblíž fontány U&nbsp;suchého stromu bylo „srocení“, stály tam nehybné a&nbsp;ponuré skupiny, které mezi přecházejícími lidmi vypadaly jako kameny v&nbsp;proudící vodě. Při vstupu do ulice Prouvaires se dav už sotva pohyboval. To už byl pevný kvádr, to už byl vzdorný, jednotný a&nbsp;neproniknutelný blok lidí, kteří hovořili docela potichu. Tady už pomalu ubývaly černé úbory a&nbsp;kulaté klobouky. Samé blůzy, haleny, čepice, ježaté a&nbsp;zemité hlavy. Zástupy se zmateně vlnily v&nbsp;noční mlze. Jejich šuškání se podobalo sípavému chvění. Ačkoliv nebyly na pochodu, zdálo se, že přešlapují v&nbsp;blátě. Za tímto hustým davem v&nbsp;ulici Roule, v&nbsp;ulici Prouvaires a&nbsp;v&nbsp;prodloužení ulice Saint-Honoré nebylo jediného okna, v&nbsp;němž by svítila svíčka. Do tmy ulic se táhle nořily stále se zmenšující veřejné svítilny. Podobaly se velkým červeným hvězdám visícím na provazech a&nbsp;vrhaly na dláždění stín v&nbsp;podobě velkých pavouků. Ulice nebyly opuštěny. Bylo v&nbsp;nich možno rozeznat pyramidy pušek, pohybující se bajonety a&nbsp;tábořící skupinu. Jediný zvědavec nepřekročil tuto hranici. Zde končilo hemžení. Zde přestával dav a&nbsp;počínalo vojsko.</p>
			<p class="MLP-text">Marius měl vůli člověka, který již v&nbsp;nic nedoufá. Zavolali ho, musil tedy jít. Podařilo se mu proplést se davem a&nbsp;projít tábořícími oddíly. Ukryl se před obcházejícími policisty, vyhnul se strážím. Zašel si, oklikou se dostal do ulice Béthisy a&nbsp;zamířil k&nbsp;tržišti. Na rohu ulice Bourdonnais už nebyly svítilny.</p>
			<p class="MLP-text">Když přešel pásmo davu a&nbsp;minul hranici vojska, octl se v&nbsp;končině, která naháněla hrůzu. Tam už nespatřil ani chodce, ani vojáka, ani světlo; nikoho. Samota, mlčení, tma; mráz ho obešel. Vstoupit do ulice bylo jako vstoupit do sklepení.</p>
			<p class="MLP-text">Přesto šel Marius dál.</p>
			<p class="MLP-text">Učinil několik kroků. Někdo ho v&nbsp;běhu minul. Byl to muž? Žena? Bylo jich několik? Nebyl by mohl říci. Přeběhlo to a&nbsp;zmizelo.</p>
			<p class="MLP-text">Okliku za oklikou se dostal do uličky, o&nbsp;které se domníval, že je to ulice Poterie; uprostřed této uličky narazil na překážku.</p>
			<p class="MLP-text"><span>Vztáhl ruce. Byla to převržená kára; nohou rozpoznal kaluž vody, rozházenou hlínu a&nbsp;nakupené dlažební kameny. Byla zde započatá, ale opuštěná barikáda. Přelezl dlažební kameny a&nbsp;octl se na druhé straně přehrady. Držel se při chůzi patníků a&nbsp;dal se vést zdí domů. Trochu dále za barikádou se mu zdálo, že vidí něco bělavého. Přiblížil se. Nabylo to tvaru. Byli to dva bílí koně, koně dostavníku, které Bossuet vypřáhl a&nbsp;kteří od rána nazdařbůh bloudili z&nbsp;ulice do ulice, až se konečně zastavili se sklíčenou trpělivostí zvířat, nechápajících počínání lidí právě tak, jako člověk nechápe počínání prozřetelnosti.</span></p>
			<p class="MLP-text">Marius minul koně. Když vstupoval do ulice, která mu připadala jako ulice Contrat-Social, temnotou otřásl výstřel z&nbsp;pušky, přišel bůhvíodkud a&nbsp;zahvízdal docela blízko Maria; kulka nad jeho hlavou prorazila měděnou holičskou misku nad kadeřnickým krámem. Ještě roku 1846 bylo v&nbsp;ulici Contrat-Social vidět na rohu pilířů tržnice tuto proděravělou holičskou misku.</p>
			<p class="MLP-text">Tento výstřel z&nbsp;pušky byl ještě projevem života. Od této chvíle se Marius už s&nbsp;ničím nesetkal.</p>
			<p class="MLP-text">Celá tato cesta se podobala sestupu po černých schodech.</p>
			<p class="MLP-text">Ale Marius šel dál svou cestou.</p>
			<p id="toc_marker-1-13-2" class="MLP-uroven3-nadpis">(2)<br/>Paříž ze soví perspektivy</p>
			<p class="MLP-text-bez1radku">Kdyby byla v&nbsp;této chvíli nad Paříží poletovala nějaká bytost s&nbsp;netopýřími nebo sovími křídly, byla by se jí naskytla pochmurná po­dívaná.</p>
			<p class="MLP-text">Celá stará čtvrť kolem tržnice, jakési město v&nbsp;městě, kterou procházejí ulice Saint-Denis a&nbsp;Saint-Martin, kde se kříží tisíce uliček, z&nbsp;nichž si povstalci utvořili pevnost a&nbsp;zbrojnici, byla by té bytosti připadla jako velká tmavá díra, vyhloubená ve středu Paříže, protože tam pohled padal do propasti. Svítilny byly totiž rozbity, okna zavřena, přestalo tam svítit nejen světlo, ale ustal i&nbsp;všechen život, všechen hluk, všechen pohyb. Všude bděla a&nbsp;udržovala pořádek neviditelná policie vzpoury&nbsp;– noc. Ponořit hrstku vzbouřenců do hluboké tmy, znásobit každého bojujícího možnostmi, které tma poskytuje, je potřebnou taktikou povstání. Na sklonku dne se střílelo do každého okna, v&nbsp;němž se rozhořela svíčka. Světlo zhaslo, někdy byl i&nbsp;člověk v&nbsp;bytě zabit. A&nbsp;tak se nic nehýbalo. V&nbsp;domech panovalo zděšení, smutek, tupost; na ulicích jakási posvátná hrůza. Nešlo rozeznat ani dlouhé řady oken a&nbsp;poschodí, ani zubatinu komínů a&nbsp;střech, ani nejasné odlesky, které se obvykle třpytí na zabláceném a&nbsp;vlhkém dláždění. Oko, které by se bylo dívalo na tuto spoustu tmy shora, bylo by snad tu a&nbsp;tam v&nbsp;určitých vzdálenostech zahlédlo, jak nejasný svit zdůrazňuje lomené a&nbsp;podivné čáry, obrysy zvláštních staveb a&nbsp;něco podobného odleskům pohybujícím se na zříceninách; to byly barikády. Ostatek bylo jezero tmy, mlhavé, těžké, smuteční tmy, nad níž trčely nehybné a&nbsp;zlověstné siluety, věž Saint-Jacques, kostel Saint-Merry a&nbsp;dvě nebo tři velké budovy, které člověk staví jako obry a&nbsp;z&nbsp;nichž noc dělá přízraky.</p>
			<p class="MLP-text">Kolem dokola tohoto opuštěného a&nbsp;hrozivého bludiště, ve čtvrtích, v&nbsp;nichž pařížský ruch nebyl ochromen a&nbsp;kde zářilo několik svítilen, by pozorovatel z&nbsp;výšin rozeznal kovový třpyt šavlí a&nbsp;bajonetů, dutý hukot dělostřelectva, hemžení mlčenlivých praporů pěchoty, vzrůstající každou chvíli; byl to strašný pás, který svíral a&nbsp;zvolna škrtil místo vzpoury.</p>
			<p class="MLP-text">Obklíčená čtvrť byla už jen obludným doupětem; zdálo se, že v&nbsp;něm všechno spí, nic se tam nehýbalo, a&nbsp;jak jsme právě viděli, všechny ulice, do nichž byl přístup, byly ponořeny do tmy.</p>
			<p class="MLP-text">Do divoké tmy, plné nástrah, plné neznámých a&nbsp;zlověstných srážek, kam by člověk s&nbsp;děsem vstupoval a&nbsp;v&nbsp;níž by s&nbsp;hrůzou setrvával, a&nbsp;kde ti, kdo vstupovali, se třásli před těmi, kteří je očekávali, kde číhající se hrozili těch, kdo měli každou chvíli přijít. Na každém rohu ulice stáli neviditelní bojovníci, zátarasy, léčky hrobu skryté v&nbsp;noční temnotě. Zde všechno končilo. Zde již nebylo naděje na jinou záři než na záblesk z&nbsp;pušek, na jiné setkání než na setkání se smrtí. Kde? Jak? Kdy? To nikdo nevěděl, ale bylo to jisté a&nbsp;nevyhnutelné. Zde, na místě určeném pro boj, se měly tápavě a&nbsp;potmě srazit vláda s&nbsp;povstáním, národní garda s&nbsp;lidovými spolky, měšťanstvo se vzbouřenci. Bylo to nutné pro jedny i&nbsp;pro druhé. Od této chvíle byla jediným východiskem buď smrt, nebo vítězství. Postavení bylo lak zoufalé, tma tak hluboká, že se v&nbsp;nejbázlivějších účastnících probouzela odvaha a&nbsp;nejsmělejší pojímala hrůza.</p>
			<p class="MLP-text">Ostatně na obou stranách byla stejná zuřivost, urputnost a&nbsp;stejné odhodlání. Postupovat znamenalo pro jedny smrt, ale nikdo nepomýšlel na ústup; zůstat znamenalo smrt pro druhé, ale nikdo nepomýšlel na útěk.</p>
			<p class="MLP-text">Bylo třeba do zítřka všechno skončit, aby vítězství bylo zde nebo tam, aby povstání bylo buď revolucí, nebo nerozvážným podnikem. To chápala vláda i&nbsp;politické strany; cítil to i&nbsp;nejnepatrnější měšťan. Z&nbsp;toho rostla úzkost, která se mísila s&nbsp;neproniknutelnou tmou nejistoty pařížské čtvrti, kde se všechno mělo rozhodnout; dvojnásobná úzkost z&nbsp;ticha, z&nbsp;něhož měla vzejít pohroma. Bylo slyšet jenom jeden zvuk, drásavý jako chroptění, hrozivý jako nějaké proklínání: zvonění na poplach z&nbsp;kostela Saint-Merry. Kdekoho zamrazilo, když uslyšel vyzvánět poplašený a&nbsp;zoufalý zvon, naříkající ve tmě.</p>
			<p class="MLP-text">Jak se často stává, tak i&nbsp;tentokrát se zdálo, že se příroda shoduje s&nbsp;tím, co chtějí podniknout lidé. Nic nerušilo ponurý soulad celku. Hvězdy zmizely; těžké mraky zakrývaly obzor svými smutnými záhyby. Černé nebe viselo nad mrtvými ulicemi, jako by se nesmírný příkrov prostíral nad hrobem.</p>
			<p class="MLP-text">Zatímco se na místě, které vidělo tolik revolučních hnutí, připravovala politická bitva, zatímco se mládež, tajné společnosti, školy&nbsp;– ve jménu zásad&nbsp;– a&nbsp;střední vrstvy&nbsp;– ve jménu vlastních zájmů&nbsp;– chystaly střetnout, pustit se do křížku a&nbsp;zdrtit se navzájem, zatímco každý spěchal a&nbsp;toužil už po poslední a&nbsp;rozhodné chvíli krize, bylo slyšet v&nbsp;daleku&nbsp;– mimo tuto osudnou čtvrť, v&nbsp;nejspodnějších, nezbadatelných hlubinách staré bědné Paříže, která mizela pod oslňující nádherou Paříže šťastné a&nbsp;bohaté&nbsp;– přitlumené reptání ponurého hlasu lidu.</p>
			<p class="MLP-text">Hlasu, z&nbsp;něhož jde strach, hlasu posvátného, který se skládá z&nbsp;řevu zvířete a&nbsp;božího slova, ohromuje slabé a&nbsp;varuje moudré a&nbsp;který přichází zároveň zdola jako hlas lva a&nbsp;shora jako dunění hromu.</p>
			<p id="toc_marker-1-13-3" class="MLP-uroven3-nadpis">(3)<br/>Na samém kraji</p>
			<p class="MLP-text-bez1radku">Marius došel až k&nbsp;tržnici.</p>
			<p class="MLP-text">Tam bylo všechno dosud klidnější, temnější a&nbsp;nehybnější než v&nbsp;sousedních ulicích. Jako by ledový mír hrobu vystoupil ze země a&nbsp;rozprostřel se pod nebem.</p>
			<p class="MLP-text">Přece však rudá záře na černém pozadí zdůrazňovala obrysy střech domů, které uzavíraly ulici Chanvrerie, šlo-li se směrem od kostela Saint-Eustache. Byl to odlesk planoucí pochodně na barikádě u&nbsp;Korintu. Marius se pustil za touto červenou září. Dovedla ho k&nbsp;Marché-aux-Poirées, kde zahlédl temné ústí ulice Prêcheurs. Vstoupil tam. Hlídka povstalců, která číhala na druhém konci, ho nepostřehla. Cítil, že je v&nbsp;samé blízkosti místa, které hledá, a&nbsp;kráčel po špičkách. Tak se dostal k&nbsp;ohbí krátké uličky Mondétour, jež byla, jak si vzpomínáme, jedinou spojnicí Enjolrase s&nbsp;okolím. Na rohu posledního domu po levici vystrčil hlavu a&nbsp;podíval se do druhé části uličky Mondétour.</p>
			<p class="MLP-text">Poněkud dále za rohem černé uličky a&nbsp;ulice Chanvrerie, která vrhala široký stín, v&nbsp;němž se Marius ukryl, uviděl odraz světla na dlažbě, část hospody a&nbsp;vzadu blikající lampión na jakési beztvaré zdi a&nbsp;k&nbsp;ní přikrčené muže s&nbsp;puškami na kolenou. To všechno bylo na deset sáhů od něho. Byl to vnitřek barikády.</p>
			<p class="MLP-text">Domy, které lemovaly uličku po pravé straně, mu zakrývaly druhou část hospody, velkou barikádu a&nbsp;prapor.</p>
			<p class="MLP-text">Mariovi zbývalo udělat jen krok.</p>
			<p class="MLP-text">Ale nešťastný mladík usedl na patník, zkřížil ruce a&nbsp;začal přemýšlet o&nbsp;otci.</p>
			<p class="MLP-text">Vzpomněl na hrdinství plukovníka Pontmercyho, statečného vojáka, který za republiky střežil francouzskou hranici a&nbsp;pod císařem se dostal až na hranice Asie, viděl Janov, Alexandrii, Milán, Turín, Madrid, Vídeň, Drážďany, Berlín, Moskvu, na všech vítězných polích zanechal krev, tutéž krev, kterou měl Marius v&nbsp;žilách, předčasně zešedivěl ve vojenské kázni a&nbsp;velení, stále chodil s&nbsp;upjatým řemením, s&nbsp;epoletami až na prsa, s&nbsp;kokardou zčernalou prachem, s&nbsp;čelem svraštěným přilbou, žil v&nbsp;barácích, v&nbsp;ležení, v&nbsp;táboře, v&nbsp;nemocničních vozech, po dvaceti letech se vrátil z&nbsp;velkých válek s&nbsp;jizvami a&nbsp;úsměvem, prostý, klidný, obdivuhodný, čistý jako dítě; udělal všechno pro Francii a&nbsp;nic proti ní.</p>
			<p class="MLP-text">Marius si uvědomil, že i&nbsp;jemu teď vzešel den, že konečně udeřila jeho hodina, aby po příkladu otce také on vykonal něco odvážného, statečného, smělého, aby se vrhl vstříc kulím, nastavil hruď bajonetům, prolil krev, vyhledal nepřítele, vyhledal smrt, aby se i&nbsp;on pustil do boje, i&nbsp;když bojištěm je tentokráte ulice, a&nbsp;že válka, do které se on pouští, je válka občanská!</p>
			<p class="MLP-text">Před ním se otvírala tato válka jako propast, do které má Marius zanedlouho padnout.</p>
			<p class="MLP-text">Zachvěl se.</p>
			<p class="MLP-text">Vzpomněl si na otcův meč, který jeho děd prodal vetešníkovi a&nbsp;jejž on, Marius, tak bolestně postrádal. Řekl si, že ten statečný a&nbsp;neposkvrněný meč dobře učinil, že unikl a&nbsp;hněvivě zmizel v&nbsp;neznámu; patrně byl rozumný a&nbsp;předvídal budoucnost, protože tušil vzpouru, pokoutní válku, válku dlažby, střílení ze sklepních okének, rány utržené v&nbsp;boji i&nbsp;rány zákeřné; tento meč se zřejmě nechtěl dostat do ulice Chanvrerie; byl přece u&nbsp;Marenga a&nbsp;Frýdlantu a&nbsp;přirozeně po tom, co vykonal s&nbsp;otcem, se nechtěl propůjčit k&nbsp;tomu, aby pomáhal synovi v&nbsp;občanské válce! Marius si řekl, že kdyby byl přijal meč od otce na smrtelném loži a&nbsp;odvážil se jej teď vzít a&nbsp;donést na nějakou křižovatku k&nbsp;nočnímu boji Francouzů s&nbsp;Francouzi, že by ho jistě pálil v&nbsp;ruce jako meč archanděla. Řekl si, že je vlastně šťasten, že už ho nemá; a&nbsp;že je v&nbsp;pořádku, že meč zmizel; jeho děd je vlastně pravým strážcem otcovy slávy; a&nbsp;že je lépe, že byl plukovníkův meč vydražen v&nbsp;dražbě, prodán vetešníkovi, odhozen do starého železa, místo aby dnes zasazoval rány do boku vlasti.</p>
			<p class="MLP-text">A&nbsp;potom se hořce rozplakal.</p>
			<p class="MLP-text"><span>Bylo to hrozné. Ale co si měl počít? Bez Cosetty žít nemohl. Odjela, a&nbsp;on tedy musí zemřít. Což se nezaklínal čestným slovem, že si vezme život? Ačkoli to věděla, přesto ho opustila a&nbsp;bylo jí zřejmě vhod, že Marius zemře. Je jasné, že ho už nemá ráda, vždyť odjela beze slova, aniž co napsala, ačkoliv dobře znala jeho adresu. Proč a&nbsp;nač by žil dál? A&nbsp;pak, co teď? Měl by ustoupit, když došel až sem? Dospět až na sám okraj propasti a&nbsp;zhrozit se jí! Nahlédnout do barikády a&nbsp;schovat se, rozechvěně se schovat a&nbsp;namlouvat si&nbsp;– už toho mám vlastně dost, to mi stačí, vždyť je to koneckonců občanská válka, pryč s&nbsp;ní! Opustit přátele, kteří na něho čekají? Možná že ho právě teď potřebují! Vždyť je jich pouhá hrstka proti celé armádě! Selhat ve všem najednou, v&nbsp;lásce, v&nbsp;přátelství, v&nbsp;daném slově! A&nbsp;ze zbabělosti si nalhávat vlastenecké pohnutky? Ne, to není možné! Kdyby sám otcův duch zde stál ve stínu a&nbsp;viděl ho ustupovat, uhodil by ho do beder plochým mečem a&nbsp;zvolal by na něho: „Vpřed, zbabělče!“</span></p>
			<p class="MLP-text">Mučen těmito myšlenkami, svěsil Marius hlavu.</p>
			<p class="MLP-text">Náhle se vztyčil. V&nbsp;mysli mu bleskla nádherná myšlenka, která ho přivedla na správnou cestu. Stává se, že se v&nbsp;blízkosti hrobu duch zbystří; jste-li na krok od smrti, chápete lépe pravdu. Představa činů, do nichž se užuž pouštěl, se mu již nezdála tak žalostná, ale naopak vznešená. Pouliční válka se před jeho vnitřním zrakem naráz bůhvíjakým duševním pochodem proměnila. Všechny nedočkavé otazníky jeho snění se k&nbsp;němu hrnuly i&nbsp;teď, ale už ho nezneklidňovaly. Nenechal ani jeden bez odpovědi.</p>
			<p class="MLP-text">Proč by se vlastně jeho otec měl horšit? Což se nevyskytují případy, kdy povstání se dopíná důstojné výše povinnosti? Co by zlehčovalo památku plukovníka Pontmercyho v&nbsp;boji, do něhož se teď pouští jeho syn? Není to Montmirail ani Champaubert, je to něco jiného. Nejde sice o&nbsp;posvátnou půdu, ale o&nbsp;posvátnou myšlenku. Vlast naříká, budiž, ale lidstvo, lidství jásá. Cožpak vlast opravdu hořekuje? Francie krvácí, ale svoboda se přitom usmívá; a&nbsp;při úsměvu svobody Francie zapomíná na své rány. A&nbsp;pohlížíme-li na věci z&nbsp;vyššího stanoviska, co říci o&nbsp;válce občanské?</p>
			<p class="MLP-text">Občanská válka? Co to znamená? Je nějaká válka s&nbsp;cizinci? Copak není každá válka mezi muži válkou mezi bratry? Válka se hodnotí podle svého cíle. Není válka s&nbsp;cizinci ani válka občanská; je válka nespravedlivá a&nbsp;spravedlivá. Až do dne, kdy bude sjednán vznešený konkordát lidstva, může být nezbytná jen ta válka, kterou povede úsilí budoucnosti proti váhající minulosti. Co můžeme vytýkat této válce? Válka se mění v&nbsp;hanbu a&nbsp;meč se mění. v&nbsp;dýku jenom tehdy, když zabíjíme právo, pokrok, rozum, civilizaci, pravdu. Tehdy je válka&nbsp;– ať už občanská nebo zahraniční&nbsp;– věcí nespravedlivou: jmenuje se zločin. Jakým právem by válka mohla opovrhovat válkou, jde-li o&nbsp;věc svatou, o&nbsp;spravedlnost? Jakým právem by Washingtonův meč popíral zbraň Camilla Desmoulinse? Kdo je větší? Řek Leonidas bojující proti Peršanům, nebo Timoleon bojující proti tyranovi? Jeden je obránce, druhý osvoboditel. Zavrhneme povstání uvnitř města, aniž si všimneme jeho cíle? Bude v&nbsp;našich očích hanebníkem Brutus, Marcel, Arnould z&nbsp;Blankenheimu<span class="char-style-override-1"><a id="footnote-3409-63-backlink" class="footnote-link" href="#footnote-3409-63">63</a></span>, Coligny? Válka rolnická? Válka pouliční? Proč by ne? Byla to válka Ambiorixova<span class="char-style-override-1"><a id="footnote-3409-64-backlink" class="footnote-link" href="#footnote-3409-64">64</a></span>, Arteveldova<span class="char-style-override-1"><a id="footnote-3409-65-backlink" class="footnote-link" href="#footnote-3409-65">65</a></span>, Marnixova<span class="char-style-override-1"><a id="footnote-3409-66-backlink" class="footnote-link" href="#footnote-3409-66">66</a></span>, Pelagiova<span class="char-style-override-1"><a id="footnote-3409-67-backlink" class="footnote-link" href="#footnote-3409-67">67</a></span>! Ale Ambiorix bojoval proti Římu, Artevelde bojoval proti Francii, Marnix proti Španělům, Pelagius proti Maurům; všichni proti cizincům. Nu, a&nbsp;co je monarchie? Cizinec. A&nbsp;útisk? Cizinec. A&nbsp;právo z&nbsp;boží milosti? Cizinec. Despotismus znásilňuje morální hranici zeměpisnou. Vyhnat tyrana nebo vyhnat Angličana znamená v&nbsp;obou případech ujmout se opět svého území. Udeří hodina, kdy námitka nestačí. Po filozofování je třeba činu; živá síla dovrší, co načala myšlenka; <span class="MLP-znak-kurziva-11b">Spoutaný Prométheus </span>začne a&nbsp;Aristogeiton<span class="char-style-override-1"><a id="footnote-3409-68-backlink" class="footnote-link" href="#footnote-3409-68">68</a></span> dokončí; Encyklopedie osvítí duše, 10.&nbsp;září je elektrizuje. Po Aischylovi přichází Thrasybulos<span class="char-style-override-1"><a id="footnote-3409-69-backlink" class="footnote-link" href="#footnote-3409-69">69</a></span>; po Diderotovi Danton. Dav má sklon podrobit se pánu. Apatie je sedlinou množství. Dav je rád poslušný. Lidmi je třeba zamíchat, popostrčit je, drcnout do nich svobodou, která je pro ně dobrodiním, oslnit je pravdou, až se jim dělají mžitky před očima, světlo se do nich musí chrstnout plnými hrstmi. Lidé musí být k&nbsp;svému prospěchu občas ohromováni. Oslnění je burcuje. Proto je potřebí zvonit na poplach a&nbsp;hrozit válkou. Velcí bojovníci svítí lidem na cestu svou odvahou a&nbsp;burcují smutné lidstvo, které žije ve stínu práva z&nbsp;boží milosti, ve stínu slávy caesarů, násilí, fanatismu, neodpovědné moci a&nbsp;absolutních majestátů a&nbsp;hloupě civí na temné triumfy noci v&nbsp;jejich zešeřelé nádheře. Dolů s&nbsp;tyranem! Ale o&nbsp;kom to mluvíte? Je Ludvík Filip tyran? Ne. Ludvík Filip není tyran, stejně jako jím nebyl Ludvík Šestnáctý. Oba dva patří mezi krále, jimž se ze zvyku říká dobří. Ale zásady nelze trhat na kousky, logika je přímá a&nbsp;přední vlastností pravdy je, že jí chybí úslužnost; není tedy možno činit ústupky; každé potlačování lidského práva musí být odklizeno; Ludvík XVI. je králem z&nbsp;boží milosti, rovněž tak i&nbsp;Ludvík Filip, <span class="MLP-znak-kurziva-11b">protože je Bourbon; </span>oba dva do určité míry konfiskovali právo ve svůj prospěch a&nbsp;je třeba je porazit, znemožnit tak všeobecnou uzurpaci; je to třeba, neboť Francie dává vždy ve všem příklad. Padne-li pán ve Francii, padne všude. Obnovit sociální spravedlnost, vrátit volnosti její trůn, vrátit lid lidu, dát člověku svrchované právo, vložit opět purpur na hlavu Francie, plnou měrou obnovit rozum a&nbsp;spravedlnost, potlačit antagonismus již v&nbsp;zárodku tím, že každý bude navrácen sám sobě, zmenšovat překážky, které systém království nastavěl nesmírné světové svornosti, srovnat lidstvo do jedné roviny s&nbsp;právem, zkrátka: což může být pře spravedlivější a&nbsp;závažnější, může být válka svatější?</p>
			<p class="MLP-text">Jen takovéhle války budují mír. Nesmírná tvrz předsudků, privilegií, pověr, lží, zneužívání moci, přehmatů, násilí, nepřátelství a&nbsp;temnot se svými věžemi nenávisti ještě stojí. Je třeba ji svrhnout. Je třeba zbořit tu hroznou budovu. Zvítězit u&nbsp;Slavkova je velká věc, ale dobýt Bastily je cosi obrovského!</p>
			<p class="MLP-text">Každý jistě sám na sobě pozoroval, že duše&nbsp;– a&nbsp;v&nbsp;tom tkví právě podivuhodná její jednota a&nbsp;zároveň všudypřítomnost&nbsp;– má úžasnou schopnost téměř chladně rozumovat i&nbsp;v&nbsp;nejstrašnějším nebezpečí, a&nbsp;často se stává, že bezútěšná vášeň a&nbsp;hluboké zoufalství se hádají o&nbsp;svou tezi i&nbsp;v&nbsp;agónii nejpohnutějších monologů. Logika se mísí s&nbsp;křečovitými záchvěvy a&nbsp;nit sylogismu poletuje ve chmurné bouři myšlenky, aniž se přetrhne.</p>
			<p class="MLP-text">Podobně uvažoval Marius.</p>
			<p class="MLP-text">Přemýšlel, byl sklíčen, ale odhodlán, a&nbsp;přece váhal; zkrátka chvěl se před tím, co chce podniknout, a&nbsp;pohledem bloudil v&nbsp;prostoru barikády. Povstalci tam polohlasně hovořili, ale nehýbali se a&nbsp;bylo cítit ono neúplné „skoroticho“, kterým se vyznačuje poslední odstavec čekání. Nad nimi ve třetím poschodí rozeznával podobu diváka nebo svědka, který mu připadal podivně pozorný. Byl to domovník, kterého zabil Le Cabuc. Zezdola při odlesku pochodně, zastrčené mezi dlažební kameny, bylo matně vidět jeho hlavu. Při nejasném, ponurém světle nic nepůsobilo tak podivně jako zsinalá, nehybná, udivená tvář se zježenými vlasy, s&nbsp;vytřeštěnýma očima a&nbsp;zvědavě upřeným pohledem. Jako by mrtvý pozoroval ty, kteří sami brzy zemřou. Dlouhý potůček krve, jenž mu vytékal z&nbsp;hlavy, odplýval červenými stružkami od okénka až do výše prvního poschodí, a&nbsp;tam se zastavil.</p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-63" class="footnote-anchor" href="#footnote-3409-63-backlink">63</a>  Bojovník za nezávislost Švýcarska.</p>
				</div>
				<div class="footnote">
					<p class="MLP-pozn-pod-carou"><a id="footnote-3409-64" class="footnote-anchor" href="#footnote-3409-64-backlink">64</a>  Galský vojevůdce.</p>
				</div>
				<div class="footnote">
					<p class="MLP-pozn-pod-carou"><a id="footnote-3409-65" class="footnote-anchor" href="#footnote-3409-65-backlink">65</a>  Vůdce flámského odboje ve XIV. stol.</p>
				</div>
				<div class="footnote">
					<p class="MLP-pozn-pod-carou"><a id="footnote-3409-66" class="footnote-anchor" href="#footnote-3409-66-backlink">66</a>  Jeden z&nbsp;vůdců nizozemského povstání.</p>
				</div>
				<div class="footnote">
					<p class="MLP-pozn-pod-carou"><a id="footnote-3409-67" class="footnote-anchor" href="#footnote-3409-67-backlink">67</a>  Asturský král; bránil svou zemi v&nbsp;VIII. stol. proti arabským vpádům.</p>
				</div>
				<div class="footnote">
					<p class="MLP-pozn-pod-carou"><a id="footnote-3409-68" class="footnote-anchor" href="#footnote-3409-68-backlink">68</a>  Řecký tyranobijce.</p>
				</div>
				<div class="footnote">
					<p class="MLP-pozn-pod-carou"><a id="footnote-3409-69" class="footnote-anchor" href="#footnote-3409-69-backlink">69</a>  Obnovitel řecké demokracie po tyranii Třiceti koncem 5.&nbsp;stol. př.&nbsp;n.&nbsp;l.</p>
				</div>
			</div>
		</div>
</body>
</html>