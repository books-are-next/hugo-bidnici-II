<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bidnici_ii-24</title>
		<link href="../Styles/bidnici_ii_idstyles.css" rel="stylesheet" type="text/css"/>
	</head>
	<body id="bidnici_ii" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-2-4" class="MLP-uroven2-kapitola">KNIHA ČTVRTÁ<br/>J<a id="x.25985"></a>avert vyšinutý z&nbsp;kolejí</p>
			<p id="toc_marker-2-4-1" class="MLP-uroven3-nadpis-ii">(<a id="x.25988"></a>1)<br/>Javert vyšinutý z&nbsp;kolejí</p>
			<p class="MLP-text-bez1radku">Javert se pomalu vzdaloval z&nbsp;ulice Homme-Armé.</p>
			<p class="MLP-text"><span>Poprvé v&nbsp;životě šel se skloněnou hlavou a&nbsp;právě tak poprvé s&nbsp;rukama za zády.</span></p>
			<p class="MLP-text">Do té doby si Javert vybíral ze dvou Napoleonových postojů jen ten, který vyjadřuje odhodlanost, paže složené na prsou; postoj, který vyjadřuje nejistotu, ruce za zády, neznal. Teď se změnil; celá jeho váhavá a&nbsp;zachmuřená osobnost nesla rysy úzkosti.</p>
			<p class="MLP-text">Zmizel v&nbsp;tichých uličkách.</p>
			<p class="MLP-text">Ale mířil k&nbsp;nějakému cíli.</p>
			<p class="MLP-text">Šel nejkratším směrem k&nbsp;Seině, dostal se na nábřeží Ormes, šel podél nábřeží, přešel Grève a&nbsp;zastavil se blízko náměstí Châtelet na rohu mostu Notre-Dame. Tady, mezi mostem Notre-Dame a&nbsp;mostem Change z&nbsp;jedné strany a&nbsp;nábřežím Mégisserie a&nbsp;nábřežím Fleurs ze strany druhé, tvoří Seina jakési čtverhranné jezero, kterým protéká dravý proud.</p>
			<p class="MLP-text"><span>Toho místa se lodníci bojí. Řeka, v&nbsp;té době zúžená a&nbsp;jako podrážděná, že jí v&nbsp;cestě stojí piloty dnes už zbořeného mlýna, byla velice nebezpečná. Oba mosty, jeden blízko druhého, zvyšovaly nebezpečí; voda se tu divoce řítí pod mostní oblouky. Točí se tam v&nbsp;širokých, strašných vírech; hromadí se a&nbsp;těsná se tam; proud prudce krouží kolem mostních pilířů, jako by se chystal vyrvat je pěnivými lany. Lidé, kteří spadnou do proudu, se už nevynoří; nejlepší plavci v&nbsp;něm utonou.</span></p>
			<p class="MLP-text">Javert s&nbsp;bradou v&nbsp;dlaních se oběma lokty opřel o&nbsp;zábradlí a&nbsp;přemýšlel, zatímco se jeho nehty bezděky zatínaly do houštiny licousů.</p>
			<p class="MLP-text">V&nbsp;jeho nitru se stalo něco nevídaného, převrat, pohroma; bylo proč zpytovat svědomí.</p>
			<p class="MLP-text">Javert nesmírně trpěl.</p>
			<p class="MLP-text">Před několika hodinami přestal Javert uvažovat přímočaře a&nbsp;pros­tě. Byl zmaten; jeho mozek, tak jasný ve své zaslepenosti, ztratil svou průzračnost, jako když se zamží krystal. Javert cítil, že se jeho svědomí poltí, nemohl si to zapírat. Když se tak znenadání setkal s&nbsp;Jea­nem Valjeanem na říčním svahu Seiny, bylo v&nbsp;něm něco z&nbsp;vlka, který znovu uchvacuje svou kořist, a&nbsp;něco ze psa, který našel svého pána.</p>
			<p class="MLP-text">Před sebou viděl dvě cesty, obě stejně přímé, ale dvě; a&nbsp;to ho děsilo, jeho, který ve svém životě znal jen jednu. A&nbsp;působilo mu krutou úzkost, že každá z&nbsp;nich vedla jinam. Každá z&nbsp;těch přímých cest vylučovala druhou. Která z&nbsp;obou je správná?</p>
			<p class="MLP-text">Jeho postavení se nedalo vyjádřit slovy.</p>
			<p class="MLP-text"><span>Vděčil zločinci za svůj život, přijal a&nbsp;oplatil tento dluh, zapřel se a&nbsp;postavil se na roveň trestanci a&nbsp;zaplatil mu službu službou; připustil, aby mu bylo řečeno: „Odejdi,“ a&nbsp;když na něho došlo, řekl: „Jsi svoboden.“ Obětoval povinnost, tento obecný závazek, osobním zájmům a&nbsp;v&nbsp;osobních pohnutkách cítil cosi všeobecného a&nbsp;možná vyššího; zradil společnost, aby zůstal věren svému svědomí; a&nbsp;byl zdrcen, že se tyto absurdnosti uskutečnily a&nbsp;nahromadily právě u&nbsp;něho.</span></p>
			<p class="MLP-text">Že mu Jean Valjean dal milost, tomu se divil, ale že on, Javert, dal milost Jeanu Valjeanovi, to ho ohromovalo.</p>
			<p class="MLP-text">Kam to až dospěl? Hledal se, ale nenacházel.</p>
			<p class="MLP-text">Co teď dělat? Vydat Jeana Valjeana bylo nesprávné; nechat Jeana Valjeana na svobodě bylo rovněž nesprávné. V&nbsp;prvním případě úředník klesal níž než galejník; v&nbsp;druhém stoupal trestanec nad zákon a&nbsp;vítězil nad ním. Obojí znamenalo zneuctění. Ať se rozhodoval jakkoliv, všude mu hrozil pád. Někdy zabíhá osud do nemožně strmých srázů, mezi nimiž je život pouhou propastí. Javert stál na takovém srázu.</p>
			<p class="MLP-text">Mučilo ho i&nbsp;to, že byl nucen myslit. Měla ho k&nbsp;tomu prudkost protichůdných dojmů. Myslit nebyl vůbec zvyklý a&nbsp;působilo mu to zvláštní bolest.</p>
			<p class="MLP-text">V&nbsp;myšlení je jistá dávka vnitřního odboje; Javert byl podrážděn, že má něco takového v&nbsp;sobě.</p>
			<p class="MLP-text">Přemýšlet o&nbsp;jakékoliv věci, která ležela mimo úzký okruh jeho úředních úkonů, by byl v&nbsp;každém případě považoval za neužitečné a&nbsp;únavné; ale myšlenka na právě uplynulý den ho přímo mučila. A&nbsp;přece bylo nutno nahlédnout po takových otřesech do vlastního svědomí a&nbsp;objasnit si vlastní počínání.</p>
			<p class="MLP-text">Co právě udělal, ho rozechvívalo. On, Javert, uznal za dobré rozhodovat proti všem policejním nařízením, proti všem společenským a&nbsp;právním řádům, proti celému zákoníku, a&nbsp;o&nbsp;své újmě propustil vězně na svobodu; považoval to dokonce za správné; své vlastní záležitosti postavil naroveň zájmům veřejnosti; takové jednání nelze ani řádně pojmenovat. Kdykoliv si uvědomil tento neslýchaný čin, otřásl se od hlavy k&nbsp;patě. Jak se rozhodnout? Zůstávala mu jediná možnost: vrátit se rychle do ulice Homme-Armé a&nbsp;dát uvěznit Jeana Valjeana. Byl si jasně vědom, že to má učinit. Nemohl.</p>
			<p class="MLP-text">Cosi mu bránilo, aby se dal tím směrem.</p>
			<p class="MLP-text">Cosi? Co? Což je na světě ještě něco jiného než soudy, soudní výnosy, policie a&nbsp;úřady? Javert byl rozrušen.</p>
			<p class="MLP-text">Nedotknutelný galejník! Trestanec, který vítězí nad spravedlností! A&nbsp;to všechno Javertovou vinou!</p>
			<p class="MLP-text">Nebylo strašné už to, že Javert i&nbsp;Jean Valjean, oba muži podléhající zákonu, jeden, který měl přísně zakročit, a&nbsp;druhý, který měl podstoupit trest, dospěli tak daleko, že se oba stavěli nad zákon?</p>
			<p class="MLP-text">Jak to? Že by se dály takové ohavnosti a&nbsp;nikdo by nebyl potrestán? Jean Valjean, který je silnější než celý společenský řád, by byl volný, a&nbsp;on, Javert, by jedl dál vládní chléb!</p>
			<p class="MLP-text">Jeho uvažování se stávalo čím dál tím strašlivější.</p>
			<p class="MLP-text">V&nbsp;tom blouznění by si byl mohl vyčítat i&nbsp;povstalce, kterého odvezl do ulice Filles-du-Calvaire; ale na to nemyslil. Menší provinění se ztrácelo ve větším. Ostatně ten povstalec byl zřejmě mrtev, a&nbsp;smrt podle zákona zastavuje stíhání.</p>
			<p class="MLP-text">Jean Valjean, to byla jediná tíha, kterou měl v&nbsp;duši.</p>
			<p class="MLP-text">Jean Valjean ho přiváděl z&nbsp;míry. Všechny zásady, které byly opěrnými body celého jeho života, se před tím člověkem hroutily. Javerta skličovala šlechetnost, kterou mu Jean Valjean prokázal. Jiné skutky, které si připomínal a&nbsp;které kdysi považoval za lež a&nbsp;pošetilost, se mu teď vracely jako pravdy. Za Jeanem Valjeanem se objevil pan Madeleine a&nbsp;obě postavy se tak kryly, že tvořily jen jednu jedinou bytost, která budila úctu. Javert cítil, že se do jeho duše loudí něco strašného, obdiv k&nbsp;trestanci. Je možné ctít galejníka? To pomyšlení ho rozechvívalo, ale nemohl se té představy zbavit. Marně se bránil, a&nbsp;přece byl nucen před soudem svého svědomí přiznat tomuto bídníkovi vznešenost. Protivilo se mu to.</p>
			<p class="MLP-text">Dobročinný zločinec, soucitný, vlídný, ochotný a&nbsp;laskavý káranec, který zlé oplácí dobrem, který nenávist odplácí odpuštěním, který dává přednost soucitu před pomstou a&nbsp;raději zničí sám sebe, než by ublížil svému nepříteli, muž, který zachraňuje toho, kdo jej udeřil, je teď na vrcholku ctnosti, bližší andělům než lidem! Javert si byl nucen přiznat, že taková zrůdnost existuje.</p>
			<p class="MLP-text">Tak to nemohlo zůstat.</p>
			<p class="MLP-text">Jistě, a&nbsp;na tom trváme, se nevzdal bez odporu té zrůdě, tomu hanebnému andělovi, tomu ohyzdnému hrdinovi, který ho právě tak rozhořčoval, jako udivoval. Nejméně dvacetkrát v&nbsp;něm zařval tygr zákona, když seděl s&nbsp;Jeanem Valjeanem bok po boku v&nbsp;kočáře. Dvacetkrát byl v&nbsp;pokušení vrhnout se na Jeana Valjeana, chytit ho a&nbsp;zakousnout, to jest zatknout ho. Opravdu, což bylo něco snazšího? Stačilo zavolat na první strážnici, kolem které jeli: „Tady máte uprchlého trestance!“ Přivolat četníky a&nbsp;říci jim: „Odevzdávám vám tohoto muže!“ Potom odejít, nechat tam toho proklatce, dalšího si nevšímat a&nbsp;do ničeho se neplést. Ten muž je navždycky vězněm zákona; zákon s&nbsp;ním naloží, jak se mu zlíbí. Co je spravedlivějšího? Javert si tohle všechno říkal; chtěl toho nedbat, chtěl jednat, chtěl zatknout toho muže, a&nbsp;teď najednou to nebyl schopen učinit; kdykoliv se jeho ruka křečovitě natahovala ke krku Jeana Valjeana, vždycky zase klesla pod nesmírnou tíhou; v&nbsp;hloubi duše Javert zaslechl podivný hlas, který volal:</p>
			<p class="MLP-text">„Ano, správně! Vydej svého zachránce. Pak si dej přinést umy­vadlo Pontského Piláta a&nbsp;umyj si pařáty.“</p>
			<p class="MLP-text">Potom Javert začal uvažovat o&nbsp;sobě a&nbsp;připadal si vedle vznešeného Jeana Valjeana degradován.</p>
			<p class="MLP-text">Káranec byl jeho dobrodincem!</p>
			<p class="MLP-text">A&nbsp;proč vlastně tomu člověku dovolil, aby mu daroval život? Měl právo být zabit na barikádě. Měl toho práva užít. Měl si na pomoc proti Jeanu Valjeanovi zavolat ostatní povstalce, měl se dát násilím zastřelit, rozhodně by to bylo správnější.</p>
			<p class="MLP-text">Nejvíc ho sužovalo, že ztratil svou jistotu. Cítil, že je vyvrácen z&nbsp;kořenů. Ze zákoníku mu zbyla v&nbsp;rukou jen troska. Setkal se s&nbsp;výčitkami svědomí neznámého druhu. Ujasňoval si, že se v&nbsp;něm probouzí cit zcela odlišný od neúprosnosti zákona, který byl pro něho až dosud jedinou směrnicí. Už nestačilo, aby zůstal počestný, jak býval. Vynořovala se před ním celá soustava nenadálých skutečností a&nbsp;podrobovala si ho. Jeho duši se otvíral docela nový svět, přijaté a&nbsp;splacené dobrodiní, obětavost, milosrdenství, shovívavost, soucit, který přemáhá přísnost, ohleduplnost, žádné konečné odsouzení, žádné prokletí, možnost slzy v&nbsp;oku zákona a&nbsp;jakási netušená spravedlnost boží, která jde jinými cestami než spravedlnost lidská. V&nbsp;temnotách zahlédl strašný východ neznámého mravního slunce, které ho děsilo i&nbsp;oslňovalo. Sova nucená dívat se orlími zraky.</p>
			<p class="MLP-text">Říkal si, že jsou podle všeho nějaké výjimky, že úřední moc může být přivedena z&nbsp;míry, že se před nějakou skutečností mohou <span>předpisy</span> bezradně zastavit, že se do rámce zákoníku všechno <span>nevejde,</span> že si neočekávané vynucuje pozornost, že trestancova ctnost může pokoušet ctnost úředníkovu, že zrůdnost může být božská, že osud dovede nastrojit podivné léčky, a&nbsp;zoufale si uvědomoval, že ani on nebyl uchráněn překvapení.</p>
			<p class="MLP-text">Byl nucen uznat, že je na světě dobrota. Ten trestanec byl dobrý. A&nbsp;on sám, neslýcháno, ukázal právě, že je také dobrý. Pokazil se tedy.</p>
			<p class="MLP-text">Považoval se za zbabělce. Hrozil se sám sebe.</p>
			<p class="MLP-text">Javertovým ideálem nebylo být lidský, velkorysý, vznešený; přál si být jen bezúhonný.</p>
			<p class="MLP-text">Teď právě selhal.</p>
			<p class="MLP-text">Jak to, že dospěl až sem? Jak se to všechno stalo? Sám si to nedovedl vysvětlit. Chytil se oběma rukama za hlavu, ale marně, nedovedl to pochopit.</p>
			<p class="MLP-text">Jistěže měl vždycky v&nbsp;úmyslu odevzdat Jeana Valjeana zákonu, jehož byl Jean Valjean zajatcem a&nbsp;jehož on, Javert, byl otrokem. Ani na okamžik si nepřiznal, že by byl ve chvíli, kdy ho měl v&nbsp;moci, pomyslil na to, aby ho propustil. Stalo se to téměř bez jeho vědomí, že se mu ruka otevřela a&nbsp;dala mu volnost.</p>
			<p class="MLP-text">Před jeho zraky se pootvíraly různé záhadné nemožnosti. Ptal se sám sebe, odpovídal si, a&nbsp;vlastní odpovědi ho děsily. Tázal se v&nbsp;duchu: co dělal ten trestanec, ten zoufalec, jehož jsem sledoval a&nbsp;dokonce pronásledoval a&nbsp;který mne měl v&nbsp;rukou a&nbsp;mohl se pomstít, a&nbsp;který to měl udělat už proto, aby uhasil svou zášť a&nbsp;aby se zachránil; co vlastně udělal, když mi daroval život a&nbsp;udělil mi milost? Povinnost? Ne. Něco víc. Je tedy něco vyššího než povinnost? Zde se Javert zarazil; váhy se rozkolísaly; jedna miska padala do propasti, druhá stoupala do nebes, a&nbsp;Javert se děsil té, která byla nahoře, právě tak jako té, která byla dole. Nebyl ani dost málo tím, čemu se říká voltairián, filozof nebo nevěrec, naopak, pudově si vážil vládnoucí církve a&nbsp;znal ji jenom jako vznešenou část sociálního celku; jemu stačil pořádek, který byl jeho dogmatem; od té doby, co uzrál v&nbsp;muže a&nbsp;stal se úředníkem, vkládal téměř celé své náboženství do policejní činnosti; byl&nbsp;– a&nbsp;zde používáme slov bez nejmenší ironie a&nbsp;v&nbsp;nejvážnějším slova smyslu&nbsp;– stopařem, jako je jiný knězem. Měl představeného, pana Gisqueta; do toho dne nikdy ani nepomyslil na svého druhého představeného Boha.</p>
			<p class="MLP-text">Znenadání pocítil jsoucnost nového velitele, Boha, a&nbsp;byl zmaten.</p>
			<p class="MLP-text">Byl popleten jeho nečekanou přítomností; nevěděl, co si počít s&nbsp;tímto představeným, on, který dobře věděl, že se podřízený má vždycky jen podřizovat, že nesmí neposlechnout ani kritizovat, ani odmlouvat, a&nbsp;že má-li představeného, který ho příliš udivuje, zbývá podřízenému jediné útočiště&nbsp;– může podat žádost o&nbsp;propuštění.</p>
			<p class="MLP-text">Ale jak to udělat, podáváme-li žádost o&nbsp;propuštění Bohu?</p>
			<p class="MLP-text">Ať tomu bylo jakkoliv, Javert se neustále vracel ke skutečnosti, která všechno zastiňovala, že se totiž dopustil strašného přestupku. Zamhouřil oko nad dvakrát odsouzeným člověkem, který uprchl z&nbsp;galejí. Pustil na svobodu galejníka. Ukradl zákonům muže, který jim patřil. Ano, to učinil. Už si nerozuměl. Už si nebyl jist sám sebou. Vlastní důvody činu mu unikaly, pociťoval z&nbsp;toho závrať. Až do dnešního dne žil v&nbsp;slepé víře, která plodí temnou poctivost. Ta víra ho opouštěla a&nbsp;poctivosti se mu nedostávalo. Všechno, več věřil, se hroutilo. Pravdy, kterým se vyhýbal, na něho neúprosně doléhaly. Od nynějška bude nucen stát se jiným člověkem. Trpěl neznámými bolestmi svědomí, které bylo operováno na šedý zákal. Nyní viděl i&nbsp;to, co se mu příčilo vidět. Cítil, že je na dně, že je neužitečný, vytržený ze svého minulého života, pokořený a&nbsp;zničený. Autorita v&nbsp;něm zahynula. Už neměl proč žít.</p>
			<p class="MLP-text">Jaký nesnesitelný stav, když člověk zjistí, že se v&nbsp;něm najednou hnulo srdce!</p>
			<p class="MLP-text">Být ze žuly a&nbsp;pochybovat! Být sochou pomsty, ulitou z&nbsp;jednoho kusu v&nbsp;kadlubu zákona, a&nbsp;náhle zpozorovat, že pod bronzovou prsní bradavkou je něco nesmyslného a&nbsp;neposlušného, co se podobá citu! Došel tak daleko, že oplácí dobro dobrem, ačkoliv si v&nbsp;duchu říkával, že takové dobro je zlo! Být hlídacím psem a&nbsp;lízat ruku z&nbsp;vděčnosti! Být ledem a&nbsp;roztávat! Být kleštěmi a&nbsp;měnit se v&nbsp;ruku! Cítit, jak se prsty náhle otvírají, a&nbsp;pouštět kořist; jaká děsná věc!</p>
			<p class="MLP-text">Člověk, jehož poslání je přímočaré jako střela, se už nevyzná v&nbsp;cestě a&nbsp;couvá!</p>
			<p class="MLP-text">Být nucen si přiznat, že neomylnost není neomylná, že v&nbsp;článcích víry může být omyl, že promluví-li zákon, není ještě řečeno všechno, že lidská společnost není dokonalá, že autorita může zakolísat, že nerozbitelné může popraskat, že soudcové jsou jen lidé a&nbsp;zákon se může mýlit, že soudy se mohou splést! Javertovi se zdálo, že vidí trhlinu v&nbsp;nesmírné modré kupoli oblohy!</p>
			<p class="MLP-text">V&nbsp;jeho přímočarém svědomí to vypadalo jako ve Fampoux<span class="char-style-override-1"><a id="footnote-3409-100-backlink" class="footnote-link" href="#footnote-3409-100">100</a></span>; duše se vyšinula z&nbsp;kolejí, na padrť rozdrcená poctivost se neodolatelně řítila vpřed a&nbsp;rozbila se o&nbsp;Boha. Jistě udivuje, že topič společenského řádu, že strojník veřejné moci, který jel na slepém oři po ztuhlých kolejích, mohl být vyhozen ze sedla jediným paprskem osvícení. Udivuje, že neporušitelná důslednost, přímost, přesnost, vyměřenost, trpnost a&nbsp;dokonalost mohla zakolísat. Jak podivné, že i&nbsp;pro lokomotivy vede cesta do Damašku<span class="char-style-override-1"><a id="footnote-3409-101-backlink" class="footnote-link" href="#footnote-3409-101">101</a></span>!</p>
			<p class="MLP-text">Chápal Javert, že Bůh, neustále přítomný v&nbsp;nitru člověka, se jako jeho pravé svědomí vzpírá falešnému svědomí, zakazuje jiskře pohasnout, velí paprsku, aby si připomínal slunce, přikazuje duši, aby rozpoznávala pravé absolutno, setká-li se tváří v&nbsp;tvář s&nbsp;absolutnem domnělým? Chápal, že Bůh je nepřemožitelná lidskost, nevykořenitelné lidské srdce, zářivý zjev, snad nejkrásnější zázrak našeho nitra? Porozuměl tomu Javert? Uvědomoval si to? Zřejmě nikoliv. Ale cítil, že se mu pod tlakem těchto věcí, jež nebyly rozumem pochopitelné, ale nedaly se popřít, rozskočí lebka.</p>
			<p class="MLP-text">Byl spíše obětí zázraku, než aby z&nbsp;něho vyšel vnitřně proměněn. Podroboval se mu rozhořčeně. Viděl v&nbsp;tom všem jenom nesmírnou životní nesnáz. Zdálo se mu, že už nikdy se mu nebude volně dýchat.</p>
			<p class="MLP-text">Mít nad sebou neznámo, na to Javert nebyl zvyklý.</p>
			<p class="MLP-text">Doposud vídal prostým okem nad sebou čistou, prostou a&nbsp;průzračnou klenbu; nebylo v&nbsp;tom nic neznámého ani temného; nic, co by nebylo určité, seřazené, sepjaté, přesné, správné, ohraničené, vymezené a&nbsp;uzavřené; všechno se předvídalo; úřední moc byla jako rovina; žádný pád na ni ani žádná závrať před ní. Javert viděl neznámo jen zdola. Věci neproniknutelné, nenadálé, neuspořádaně zívající zmatek, možné sklouznutí do propasti byly skutečnosti, které se děly ve spodních vrstvách mezi odbojníky, zločinci a&nbsp;bídníky. A&nbsp;teď se on sám zvrátil nazad a&nbsp;náhle se vylekal neslýchaným zjevením: propastí nahoře.</p>
			<p class="MLP-text">Co to? Byl do kořene vyvrácen! Byl zmaten, načisto zmaten! Čemu důvěřovat? To, v&nbsp;co věřil, se hroutilo!</p>
			<p class="MLP-text">Jakže! Je možné, že velkodušný bídník odhalil slabiny lidské spo­lečnosti?</p>
			<p class="MLP-text">Jakže! Je možné, že se poctivý sluha zákona náhle octl mezi dvěma zločiny, jednak že nechal uprchnout zločince, jednak že ho chtěl zatknout? V&nbsp;nařízeních, která dal stát svému úředníkovi, nebylo všechno! I&nbsp;v&nbsp;povinnosti se mohou vyskytnout slepé uličky! Jakže tedy! Všechno byla skutečnost! Je možné, že ten bývalý lupič, zkrušený několikerým odsouzením, se dovedl zase napřímit a&nbsp;nakonec mít pravdu? Jak tomu věřit? Vyskytly se případy, kdy zákon ustoupil před proměnou zločinu, koktaje slova omluvy?</p>
			<p class="MLP-text">Ano, bylo tomu tak! Javert to viděl! Javert to mohl přímo nahmatat! A&nbsp;nejenže to nemohl popřít, on se toho dokonce zúčastnil! Byly to skutečnosti. Pobuřovalo ho, že události mohly dospět k&nbsp;takové obludnosti.</p>
			<p class="MLP-text">Kdyby události konaly svou povinnost, byly by jenom potvrzením zákona; ale události sesílá Bůh. Což od nynějška bude přicházet anarchie z&nbsp;nebe?</p>
			<p class="MLP-text">A&nbsp;tak&nbsp;– ve vzrůstající úzkosti a&nbsp;zrakovém klamu hrůzy se ztrácelo všechno, co by bylo mohlo omezit a&nbsp;poopravit Javertův základní pocit; společnost, lidstvo, celý svět se shrnuly před jeho zraky v&nbsp;prostý a&nbsp;strašný obrys&nbsp;– a&nbsp;trestní řád, souzený případ, zákonodárná moc, výnosy nejvyšších soudních dvorů, soudnictví, vláda, stíhání zločinů, úřední rozvážnost, neomylnost zákonů, zásada autority, všechny články, na nichž je založena politická a&nbsp;občanská bezpečnost, svrchovanost, spravedlnost, železná logičnost zákoníku, neomezený tlak společnosti, veřejná pravda, to všechno byla jen hromada sutin a&nbsp;zmatek; on sám, Javert, hlídač pořádku, zosobněná nepodplatitelnost ve službách policie, doga&nbsp;– prozřetelnost společnosti, je poražen a&nbsp;povalen; a&nbsp;nad tou zkázou stojí muž s&nbsp;galejnickou čapkou na hlavě a&nbsp;se svatozáří kolem ní; hle, k&nbsp;jakému vnitřnímu převratu Javert dospěl; takové příšerné vidění měl v&nbsp;duši.</p>
			<p class="MLP-text">Dalo se to snést? Nedalo.</p>
			<p class="MLP-text"><span>Byl to nemožný stav. A&nbsp;byly jen dvě možnosti, jak se z&nbsp;tohoto stavu dostat. Buď odhodlaně dojít k&nbsp;Jeanu Valjeanovi a&nbsp;vrátit galejníka žaláři. Anebo…</span></p>
			<p class="MLP-text"><span>Javert odstoupil od zábradlí, tentokrát s&nbsp;hlavou vztyčenou, a&nbsp;namířil si to pevnými kroky ke strážnici označené lucernou na jednom z&nbsp;rohů náměstí Châtelet.</span></p>
			<p class="MLP-text">Když došel ke strážnici, zahlédl oknem strážníka a&nbsp;vstoupil dovnitř. Policisté se poznávají už podle způsobu, jak otvírají dveře. Javert se představil, ukázal seržantovi svou legitimaci a&nbsp;posadil se za stůl, na němž hořela svíčka. Na stole bylo péro, olověný kalamář, trochu papíru pro případ, že by musili sepisovat protokol, a&nbsp;rozvrh nočních hlídek.</p>
			<p class="MLP-text">Takový stůl, vždycky doplněný židlí se slaměným výpletem, patří k&nbsp;státnímu zařízení; je na každé policejní strážnici; je na něm vždycky zimostrázová miska plná dřevěných pilin a&nbsp;papírová krabička s&nbsp;červenými nálepkami; je to nejnižší stupeň úředního slohu. Možno říci, že tady počíná literatura státu.</p>
			<p class="MLP-text--0-12">Javert vzal pero a&nbsp;list papíru a&nbsp;dal se do psaní. Napsal toto:</p>
			<p class="MLP-text--0-12">NĚKOLIK POZNÁMEK V&nbsp;ZÁJMU SLUŽBY</p>
			<p class="MLP-seznam--0-6">Za prvé: prosím pana prefekta, aby poznámkám věnoval pozornost.</p>
			<p class="MLP-seznam--0-6">Za druhé: vyšetřovanci, kteří přicházejí od výslechu, zouvají si boty, a&nbsp;pokud jsou prohlíženi, zůstávají bosi na dlažbě. Mnozí z&nbsp;nich kašlou, když se vrátí do vězení. To zvyšuje nemocenská vydání.</p>
			<p class="MLP-seznam--0-6"><span>Za třetí: stopování je dobré, jsou-li tajní rozestaveni na určitou vzdálenost, ale bylo by lépe, aby se v&nbsp;důležitých případech alespoň navzájem viděli proto, že kdyby z&nbsp;jakékoliv příčiny jeden ve službě ochabl, mohl by ho druhý sledovat a&nbsp;zastoupit ho.</span></p>
			<p class="MLP-seznam--0-6">Za čtvrté: není zřejmé, proč vězeňský řád ve věznici Madelonettes zakazuje vězňům mít vlastní židli, i&nbsp;když si ji platí.</p>
			<p class="MLP-seznam--0-6">Za páté: ve věznici Madelonettes jsou v&nbsp;kantýně jen dvě tyče, což dovoluje vězňům, aby se dotýkali rukou kantýnské.</p>
			<p class="MLP-seznam--0-6">Za šesté: vězňové zvaní hafani, kteří vyvolávají druhé vězně do hovorny, si dávají platit dva sou za to, že vyvolají jméno hlasitě. To je krádež.</p>
			<p class="MLP-seznam--0-6">Za sedmé: v&nbsp;tkalcovské dílně se strhuje vězni deset sou za přetrženou nit; to je zneužití práva podnikatelem, protože látka není o&nbsp;nic horší.</p>
			<p class="MLP-seznam--0-6">Za osmé: je nepříjemné, že návštěvníci ve Force musí projít dvorem nezletilých, aby se dostali do hovorny Sainte-Marie-l’Égyptienne.</p>
			<p class="MLP-seznam--0-6">Za deváté: je známo, že je každodenně slyšet, jak si četníci na dvoře prefektury vypravují o&nbsp;výsleších obžalovaných před soudcem. Opakuje-li četník, který by si měl být vědom posvátnosti svého úřadu, co slyšel u&nbsp;vyšetřujícího soudce, je to závažná nepřístojnost.</p>
			<p class="MLP-seznam--0-6">Za desáté: paní Henryová je počestná žena; její kantýna je opravdu čistá; ale je velmi nesprávné, že u&nbsp;okénka vězeňské krčmy sedí žena. To není důstojné žalářů civilizovaného národa.</p>
			<p class="MLP-text--12-0">Javert psal tyto řádky nejklidnějším a&nbsp;nejbezvadnějším písmem, nevynechal ani čárku a&nbsp;skřípal vytrvale perem po papíře. Pod poslední řádkou se podepsal:</p>
			<p class="MLP-dopis-podpis">JAVERT<br/>inspektor první třídy</p>
			<p class="MLP-dopis">Strážnice na náměstí Châtelet.</p>
			<p class="MLP-dopis">7.&nbsp;června 1832, asi v&nbsp;jednu hodinu ráno.</p>
			<p class="MLP-text--12-0">Javert osušil čerstvý inkoust, složil papír jako dopis, zapečetil a&nbsp;na rub napsal: Poznámky pro administrativu, nechal list na stole a&nbsp;odešel ze strážnice. Zasklené a&nbsp;zamřížované dveře za ním zapadly.</p>
			<p class="MLP-text">Znovu přešel úhlopříčkou náměstí Châtelet, došel na nábřeží a&nbsp;vrátil se přesně jako stroj na totéž místo, které opustil před čtvrt hodinou, opřel se lokty o&nbsp;zábradlí a&nbsp;zaujal stejný postoj na témž dlažebním kameni. Jako by se ani nebyl pohnul.</p>
			<p class="MLP-text">Byla úplná tma, hrobová chvíle, která přichází po půlnoci. Příkrov mraků zakrýval hvězdy. Obloha byla zlověstně neproniknutelná. V&nbsp;domech vnitřního města nesvítilo ani jediné světlo; nikdo tudy neprocházel; všechny ulice a&nbsp;nábřeží, které bylo možno zahlédnout, byly pusté; Notre-Dame a&nbsp;věže Soudního paláce vypadaly jako stíny noci. Lucerna vrhala červenou zář na obrubu nábřeží. Siluety mostů, jedna za druhou, ztrácely v&nbsp;mlze své pravidelné obrysy. Řeka byla rozvodněna dešti.</p>
			<p class="MLP-text">Místo, kde se Javert opřel, bylo, jak si vzpomínáme, právě nad peřejemi Seiny, kolmo nad obávanou spirálou vírů, která se rozplétá a&nbsp;zaplétá jako nekonečný šroub.</p>
			<p class="MLP-text">Javert sklonil hlavu a&nbsp;zadíval se do tmy. Všechno bylo černé. Nic se nedalo rozeznat. Bylo slyšet šumění vody; ale řeku vidět nebylo. Chvílemi se v&nbsp;té závratné hloubce nejasně mihlo a&nbsp;hadovitě zavlnilo světlo, protože voda je schopná i&nbsp;v&nbsp;nejčernější tmě zachytit záblesk přicházející bůhvíodkud a&nbsp;přeměnit jej v&nbsp;užovku. Světlo pohaslo a&nbsp;všechno se znovu rozplývalo v&nbsp;neurčitu. Zdálo se, že se před Javertem otvírá nekonečnost. To nebyla voda, co měl pod sebou, byla to propast. Příkrá, neurčitá, zamlžená nábřežní zeď se vytrácela a&nbsp;vypadala jako sráz bez konce.</p>
			<p class="MLP-text">Nic nebylo vidět, bylo jen cítit nepřátelský chlad vody a&nbsp;pach zvlhlých kamenů. Z&nbsp;černé propasti stoupal divoký dech. Mohutnění veletoku, spíš tušené než pozorovatelné, tragický šepot proudu, pochmurná obrovitost mostních oblouků, pomyšlení, že by někdo mohl spadnout do toho ponurého prázdna, všechna ta temnota byla plná hrůzy.</p>
			<p class="MLP-text"><span>Javert zůstal několik okamžiků nepohnutě stát a&nbsp;s&nbsp;napjatou pozorností se díval do zejícího jícnu temnot. Voda hučela. Náhle sňal klobouk, položil jej na zvýšený okraj nábřeží. Hned nato se dlouhá černá postava, kterou by byl nějaký pozdní chodec mohl považovat za přízrak, vyhoupla na zábradlí, naklonila se nad Seinu, potom se opět napřímila a&nbsp;padla kolmo do temnot; ozvalo se temné zašplouchnutí. A&nbsp;jenom stín byl svědkem tajemných křečí té černé postavy, která zmizela pod vodou.</span></p>
<p class="MLP-text"><span><br/></span></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-100" class="footnote-anchor" href="#footnote-3409-100-backlink">100</a>  Místo v sev. Francii, kde vykolejil v r. 1846 vlak necelý měsíc po otevření nové trati.</p>
				</div>
				<div class="footnote">
					<p class="MLP-pozn-pod-carou"><a id="footnote-3409-101" class="footnote-anchor" href="#footnote-3409-101-backlink">101</a>  Apoštol Pavel byl na cestě do Damašku osvícen a stal se z nevěřícího horlivým křesťanem.</p>
				</div>
			</div>
		</div>
</body>
</html>