<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bidnici_ii-2</title>
		<link href="../Styles/bidnici_ii_idstyles.css" rel="stylesheet" type="text/css"/>
	</head>
	<body id="bidnici_ii" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p class="MLP-uroven2-kapitola">KNIHA SEDMÁ<br/>Patron–Minette</p>
			<p class="MLP-uroven3-nadpis-ii">(1<a id="x.24819"></a>)<br/>Podkopy a&nbsp;podkopníci</p>
			<p class="MLP-text-bez1radku">V&nbsp;každé lidské společnosti najdeme to, čemu se na divadle říká třetí propadliště. Společenská půda je všude poddolována&nbsp;– buď k&nbsp;dobrému, nebo k&nbsp;zlému. Úsilí se vrší jedno na druhé. Jsou štoly horní a&nbsp;dolní. Někdy se horní i&nbsp;spodní vrstvy v&nbsp;temném podzemí hroutí pod tlakem civilizace a&nbsp;my po nich lhostejně a&nbsp;bezstarostně šlapeme. Encyklopedie minulého století byla dolem téměř odkrytým. Temnoty, ponuré kolébky prvního křesťanství, čekaly jenom na příležitost, aby vybuchly pod nohama Caesarů a&nbsp;zaplavily lidstvo světlem. Neboť v&nbsp;posvátných tmách je utajeno světlo. Sopky jsou plny dýmu, z&nbsp;něhož mohou vyšlehnout plameny. Valící se láva je nejdříve nocí. Katakomby, v&nbsp;nichž byla sloužena první mše, nebyly jenom římskými sklepy, nýbrž podzemím celého světa.</p>
			<p class="MLP-text">Pod stavbou společenských řádů, pod tímto zázrakem, jenž je zároveň zbořeništěm, jsou štoly nejrůznější. Je tu sloj náboženská, sloj filozofická, sloj politická, sloj hospodářská, sloj revoluční. Ten kutá myšlenkou, onen číslem, třetí hněvem. Všichni na sebe navzájem volají a&nbsp;odpovídají si z&nbsp;jedné štoly do druhé. Utopie se šíří pod zemí štolami, které se tu větví na všechny strany. Někdy se tu setkávají a&nbsp;sbratřují. Jean Jacques Rousseau půjčuje svůj rýč Diogenovi a&nbsp;ten mu půjčuje lampu. Někdy se pouštějí do křížku. Kalvín kráká Socina<span class="char-style-override-1"><a id="footnote-3409-1-backlink" class="footnote-link" href="#footnote-3409-1">1</a></span> za vlasy. Nic však nezastaví a&nbsp;nepřeruší napětí všech sil směřujících k&nbsp;cíli a&nbsp;nic neztlumí rozsáhlou a&nbsp;souběžnou činnost, která vře, vzdouvá se a&nbsp;klesá a&nbsp;opět se dme v&nbsp;temnotách a&nbsp;pomalu se přetváří navrch i&nbsp;vespod, zvenčí i&nbsp;zevnitř. Nesmírné, tajuplné hemžení. Společnost nemá ani tušení o&nbsp;tom hloubení pod zemí, které mění její útroby, kdežto povrch nechává nedotčen. Kolik podzemních slojí, tolik různého úsilí, tolik odlišných výsledků. Co vzchází z&nbsp;ražení těchto hlubinných chodeb? Budoucnost.</p>
			<p class="MLP-text">Dělníci jsou tím tajuplnější, čím hlouběji se zavrtávají. Až do určitého stupně, jejž dovede sociální filozof rozpoznat, je práce dobrá; překročí-li ten stupeň, stává se pochybnou a&nbsp;spletitou; jde-li ještě hlouběji, je přímo strašlivá. V&nbsp;jisté hloubce jsou šachty, kam duch civilizace nepronikne, hranice dýchatelnosti je překročena; tam už začíná pásmo příšer.</p>
			<p class="MLP-text">Sestupný žebřík je podivný; každý jeho stupeň odpovídá patru, v&nbsp;němž se filozofie může uchytit a&nbsp;v&nbsp;němž potkáme jednoho z&nbsp;těch dělníků, někdy božských, jindy beztvarých. Pod Janem Husem je Luther; pod Lutherem je Descartes; pod Descartesem je Voltaire; pod Voltairem je Condorcet; pod Condorcetem je Robespierre; pod Robespierrem je Marat; pod Maratem je Babeuf. A&nbsp;tak to pokračuje. Ještě hlouběji, matně a&nbsp;na hranici, která odděluje nezřetelné od neviditelného, tušíme další temné postavy, které snad ještě ani neexistují. Ty včerejší jsou přízraky, zítřejší jsou teprve kuklami. Duchovní zrak je nejasně rozeznává. Práce, jež je zárodkem budoucnosti, je jednou z&nbsp;vizí filozofa.</p>
			<p class="MLP-text">Nevyzrálý zárodek světa&nbsp;– jaký ohromující náčrt!</p>
			<p class="MLP-text">Saint-Simon, Owen, Fourier jsou v&nbsp;bočních štolách.</p>
			<p class="MLP-text">Ačkoliv neviditelný božský řetěz netušené pojí navzájem všechny průkopníky, kteří se téměř vždycky&nbsp;– ale neprávem&nbsp;– považují za osamocené, přesto jsou jejich díla velmi odlišná a&nbsp;světlo jedněch se liší od plápolu druhých. Jedni jsou postavami rajskými, druzí tragickými. Ale ať jsou tito dělníci&nbsp;– od nejvyššího k&nbsp;nejnižšímu, od nejmoudřejšího k&nbsp;nejpošetilejšímu&nbsp;– seberozdílnější, přece jsou si v&nbsp;jednom podobni: v&nbsp;nezištnosti. Marat zapomíná na sebe jako Ježíš. Všichni sebe stavějí stranou, pomíjejí svou osobu, vůbec na sebe nemyslí. Vidí jiné věci než sebe. Ano, dívají se, ale jejich pohled hledá absolutno. První má celé nebe v&nbsp;očích; poslední, ať je sebezáhadnější, přece má ještě pod řasami tlumený záblesk nekonečna. Ctěte každého, ať je to kdokoliv a&nbsp;cokoliv dělá, má-li zvláštní znamení: zářivou zřítelnici.</p>
			<p class="MLP-text">Jiné znamení je temná panenka.</p>
			<p class="MLP-text">Odtud začíná zlo. Střežte a&nbsp;třeste se před člověkem, který se vám neumí podívat zpříma do očí. Společenský řád má své černé podkopníky.</p>
			<p class="MLP-text">Existuje bod, za nějž se ponořit znamená se pohřbít a&nbsp;v&nbsp;němž světlo hasne.</p>
			<p class="MLP-text">Pode všemi podkopy, o&nbsp;kterých jsme se právě zmínili, pode všemi chodbami, pod celou nesmírnou podzemní žilnou soustavou pokroku a&nbsp;utopie, mnohem hlouběji v&nbsp;zemi, než kam se dostal Marat a&nbsp;než kam se dostal Babeuf, ještě mnohem a&nbsp;mnohem hlouběji, bez jakékoliv souvislosti s&nbsp;hořejšími slojemi, je štola nejposlednější. Místo hrůzy. To, čemu jsme již řekli&nbsp;– třetí propadliště. Je to jáma temnot. Sklepení slepců. <span class="MLP-znak-kurziva-11b">Inferi.</span><span class="char-style-override-1"><a id="footnote-3409-2-backlink" class="footnote-link" href="#footnote-3409-2">2</a></span><span class="Footnote-reference char-style-override-2"></span></p>
			<p class="MLP-text">Odtud se jde k&nbsp;propastem.</p>
			<p class="MLP-uroven3-nadpis"><a id="x.24822"></a>(2)<br/>Mravní spodina</p>
			<p class="MLP-text-bez1radku">Tady mizí nezištnost. Matně se tu rýsuje démon; každý na svou pěst. Bezoké já tu vyje, hledá, hmatá a&nbsp;hlodá. V&nbsp;této propasti je sociální Ugolino<span class="char-style-override-1"><a id="footnote-3409-3-backlink" class="footnote-link" href="#footnote-3409-3">3</a></span>.</p>
			<p class="MLP-text"><span>Nelidské stíny, zpola zvířata, zpola příšery, se v&nbsp;této jámě plouží, nezajímají se o&nbsp;světový pokrok, neznají to slovo, ani jeho význam, a&nbsp;mají jedinou starost&nbsp;– jak ukojit své osobní potřeby. Žijí téměř neuvědoměle a&nbsp;v&nbsp;jejich duších je jakési příšerné odcizení. Mají dvě matky, dvě macechy: nevědomost a&nbsp;bídu. Mají jen jednoho našeptávače&nbsp;– potřebu, a&nbsp;jedinou formu uspokojení&nbsp;– plný žaludek. Jsou hrubě žraví, to znamená divocí, ne snad jako tyran, ale jako tygr. Utrpení vede tyto příšery ke zločinu; osudová souvislost, závratné plození, logika stínu. Příšery plazící se ve třetím společenském propadlišti nejsou již přidušeným voláním po absolutnu, nýbrž protestem hmoty. Člověk se tam stává netvorem. Začíná to hladem a&nbsp;žízní, končí přeměnou v&nbsp;Satana. Z&nbsp;tohoto sklepení vychází Lacenaire</span><span class="char-style-override-1"><a id="footnote-3409-4-backlink" class="footnote-link" href="#footnote-3409-4">4</a></span><span>.</span></p>
			<p class="MLP-text">Ve čtvrté knize jsme právě nahlédli do jednoho oddělení horní štoly do velkého podkopu politického, revolucionářského a&nbsp;filozofického. Tam, jak jsme již řekli, je všechno ušlechtilé, čisté, důstojné a&nbsp;poctivé. Lze se zajisté i&nbsp;tam mýlit, ale omyl je tam hoden úcty, neboť je podložen hrdinstvím; veškerá práce, jež se tam koná, má jediné jméno&nbsp;– Pokrok.</p>
			<p class="MLP-text">Teď nastala chvíle, abychom nahlédli do jiných hlubin, do hlubin ohyzdnosti.</p>
			<p class="MLP-text">Dokud nebude zaplašena veliká nevědomost, bude vždycky pod společností vrstva, která je ohromnou peleší zla.</p>
			<p class="MLP-text"><span>Toto sklepení je pode vším a&nbsp;je nepřátelsky zaujato proti všemu. Je to nenávist bez výjimek. Toto sklepení nezná filozofů, jeho dýka si nikdy nepřiřezávala péro; jeho čerň nemá žádný vztah k&nbsp;vznešené černi psacího náčiní. Temné prsty, které se tam zatínají pod dusivým stropem, nikdy nelistovaly v&nbsp;knize, nikdy nerozevřely noviny. Cartouche pokládá Babeufa za vykořisťovatele; v&nbsp;očích Schinderhannesových</span><span class="char-style-override-1"><a id="footnote-3409-5-backlink" class="footnote-link" href="#footnote-3409-5">5</a></span><span> je Marat aristokratem. Toto sklepení si vytklo za cíl vše zbořit.</span></p>
			<p class="MLP-text">Všechno, i&nbsp;horní podkopy, které se jí hnusí. Nepodkopává ve svém ohyzdném hemžení jenom soudobý společenský řád; podkopává i&nbsp;filozofii, vědu, právo, lidskou myšlenku, civilizaci, revoluci, pokrok. Jmenuje se prostě krádež, prostituce, zabití a&nbsp;vražda. Je ztělesněním temnoty a&nbsp;chce všude způsobit zmatek. Nevědomost je její klenbou.</p>
			<p class="MLP-text">Všechny vyšší podkopy mají jediný cíl&nbsp;– potlačit ji. O&nbsp;to se snaží všemi svými orgány zároveň, chtějí zlepšit skutečnost uvažováním o&nbsp;absolutnu, filozofií a&nbsp;pokrokem. Zničte sklepení Nevědomosti, a&nbsp;zničíte peleš Zločinu!</p>
			<p class="MLP-text">Shrňme několika slovy, co jsme tu právě řekli. Jediným společenským nebezpečím je Stín.</p>
			<p class="MLP-text">Lidstvo, to je naprostá rovnost. Všichni jsme uhněteni z&nbsp;téže hlíny. Žádný rozdíl&nbsp;– alespoň zde na zemi&nbsp;– v&nbsp;předurčení! Táž tma před zrozením, totéž tělo za života, týž popel po smrti. Ale nevědomost ve spojení s&nbsp;člověčinou poskvrňuje duši. Nevyléčitelná zhouba zachvátí nitro člověka a&nbsp;stává se v&nbsp;něm Zlem.</p>
			<p class="MLP-uroven3-nadpis"><a id="x.24823"></a>(3)<br/>Babet, Gueulemer, Claquesous a&nbsp;Montparnasse</p>
			<p class="MLP-text-bez1radku">Čtyři lupiči, Claquesous, Gueulemer, Babet a&nbsp;Montparnasse, ovládali v&nbsp;letech 1830–1835 třetí pařížské propadliště.</p>
			<p class="MLP-text"><span>Gueulemer byl padlý Herkules. Jeho jeskyní byla stoka Arche-Ma­rion. Měl šest stop výšky, hrudník z&nbsp;mramoru a&nbsp;ocelové svaly, dech jako kovářský měch, tělo obra a&nbsp;slepičí mozek. Každý by si byl řekl, že vidí fameského Herkula v&nbsp;cvilinkových kalhotách a&nbsp;bavlněné kazaj­ce. Gueulemer se svou sošnou postavou by byl mohl krotit netvory; raději se však stal jedním z&nbsp;nich. Měl nízké čelo, široké spánky, a&nbsp;ač mu bylo teprve čtyřicet let, i&nbsp;vrásky u&nbsp;očních koutků; vlasy měl krátké a&nbsp;drsné, na tváři zježené vousisko, na bradě štětiny; to je jeho věrný obraz. Svaly toužily po práci, ale hloupost ji odmítala. Jeho obrovská síla ležela ladem. Byl vrahem z&nbsp;pohodlnosti. Byl považován za kreola. Pravděpodobně měl prsty ve vraždě maršálka Bruna</span><span class="char-style-override-1"><a id="footnote-3409-6-backlink" class="footnote-link" href="#footnote-3409-6">6</a></span><span>, protože v&nbsp;roce 1815 byl nosičem v&nbsp;Avignonu. Po tomto křtu se stal lupičem.</span></p>
			<p class="MLP-text">Vychrtlost Babetova byla pravým opakem Gueulemerových svalů. Babet byl hubený a&nbsp;učený. Byl takřka průhledný, ale neproniknutelný. Skrze kosti mu bylo vidět, ale z&nbsp;očí se mu nic vyčíst nedalo. Prohlašoval, že je chemik. Kdysi byl kejklířským pomocníkem u&nbsp;Bobèche a&nbsp;paňácou v&nbsp;divadle Bobino. Hrával vaudevilly v&nbsp;Saint-Mihiel. Měl stále mnoho plánů, byl krasořečník, který podtrhával své úsměvy a&nbsp;náležitě zdůrazňoval své posuňky. Měl i&nbsp;vlastní obchod; na ulici prodával sádrová poprsí a&nbsp;podobizny „hlavy státu“. K&nbsp;tomu ještě trhal zuby. Na jarmarcích ukazoval všelijaké zrůdy; měl boudu, trumpetu a&nbsp;vývěsní tabuli: „Babet, zubní umělec, člen několika akademií, provádí pokusy s&nbsp;kovy i&nbsp;nekovy, trhá zuby, odstraňuje kořeny, které tam jeho kolegové zanechali. Cena: jeden zub&nbsp;– frank padesát centimů; dva zuby&nbsp;– dva franky; tři zuby&nbsp;– dva franky padesát. Využijte příležitosti.“</p>
			<p class="MLP-text">Toto „využijte příležitosti“ znamenalo&nbsp;– dejte si vytrhnout pokud možno nejvíc zubů. Oženil se a&nbsp;měl dvě děti. Nevěděl však, co se s&nbsp;nimi stalo. Ztratil je jako kapesník. Babet četl noviny, což bylo velkou výjimkou ve světě temnot, ke kterému patřil. Jednou, v&nbsp;době, kdy s&nbsp;ním rodina ještě žila v&nbsp;boudě, četl v&nbsp;<span class="MLP-znak-kurziva-11b">Messageru,</span> že jistá žena porodila životaschopné dítě s&nbsp;telecí hlavou, a&nbsp;zvolal: <span class="MLP-znak-kurziva-11b">To je přece štěstí! Mou ženu by ani nenapadlo porodit mi takové dítě!</span></p>
			<p class="MLP-text">Potom všeho nechal, kvůli „pařížskému podnikání“. To byl jeho výraz.</p>
			<p class="MLP-text">Kdo byl Claquesous? Noc. Než se ukázal, čekal, až potemní obloha. Večer vylézal ze svého brlohu a&nbsp;se svítáním se vracel. Kde byl jeho brloh? Nikdo nevěděl. I&nbsp;za největší tmy hovořil se svými komplici, jenom když k&nbsp;nim byl otočen zády. Jmenoval se Claquesous? Ne. Říkával: „Nejmenuji se vůbec nijak.“ Jakmile někdo rozsvítil svíčku, zakrýval si obličej maskou. Byl břichomluvec. Babet o&nbsp;něm říkával: <span class="MLP-znak-kurziva-11b">Claquesous je dvouhlasé nokturno.</span> Claquesous byl neurčitý, těkavý, strašný. Nikdo nevěděl, má-li vůbec jméno, protože Claquesous byla jenom přezdívka; nevědělo se, zdali má vůbec hlas, protože mluvil břichem více než ústy; nevědělo se, zda vlastně má obličej, protože všichni viděli jenom jeho masku. Mizel, jako by se rozplýval; objevoval se, jako by vystupoval ze země.</p>
			<p class="MLP-text">Montparnasse byl neblahé stvoření, téměř ještě dítě; nebylo mu ještě dvacet, měl hezký obličej, rty jako dvě třešně, pěkné černé vlasy, v&nbsp;očích záři jara; měl všechny neřesti, byl pohotový ke všem zločinům. Jak tak v&nbsp;sobě zlo přemílal, dostával chuť na to nejhorší. Byl to gamén, který se zvrhl v&nbsp;pepíka a&nbsp;z&nbsp;pepíka se stal všeho schopný hrdlořez. Byl roztomilý, zženštilý, půvabný, statný, zchoulostivělý, surový. Střechu klobouku nosil po levé straně nazdviženou, aby měl pod ním dost místa pro načechrané vlasy, jak bylo v&nbsp;módě roku 1829. Žil z&nbsp;krádeží a&nbsp;neštítil se přitom násilností. Jeho redingot měl výtečný střih, ale byl ošumělý. Montparnasse byl panák z&nbsp;módních listů, ale měl bídu a&nbsp;vraždil. Tento mladík přepadal své oběti, protože se chtěl dobře šatit. První grizeta, která mu řekla: „Jsi hezký,“ potřísnila temnou skvrnou jeho srdce a&nbsp;přeměnila Ábela v&nbsp;Kaina. Byl přesvědčen, že je hezký, ale chtěl být také elegantní; prvním znakem elegance je zahálka, a&nbsp;zahálka chudého člověka je zločin. Málokterý tulák byl tak obávaný jako Montparnasse. V&nbsp;osmnácti letech měl již na svědomí několik mrtvých. Ve stínu tohoto bídníka ležel nejeden chodec s&nbsp;rozpřaženýma rukama a&nbsp;s&nbsp;tváří v&nbsp;kaluži krve. Nakadeřený, napomádovaný, štíhlý v&nbsp;pase, v&nbsp;kyčlích rostlý jako žena, s&nbsp;poprsím pruského důstojníka, takže se mu dámičky z&nbsp;bulvárů šeptem obdivovaly, s&nbsp;bohémsky uvázanou kravatou, zabijákem v&nbsp;kapse, kytičkou v&nbsp;knoflíkové dírce, takový obraz poskytoval ten zlověstný hejsek.</p>
			<p class="MLP-uroven3-nadpis"><a id="x.24825"></a>(4)<br/>Složení tlupy</p>
			<p class="MLP-text-bez1radku">Ti čtyři zločinci tvořili dohromady jakéhosi Prótea; jako hadi uhýbali policii a&nbsp;snažili se uniknout nešetrným pohledům Vidocqovým<span class="char-style-override-1"><a id="footnote-3409-7-backlink" class="footnote-link" href="#footnote-3409-7">7</a></span> v&nbsp;různých podobách, „v&nbsp;podobě stromu, plamene, studánky“. Propůjčovali si jména a&nbsp;dovednosti, ukrývali se ve vlastním stínu, vzájemně si byli kouzelnou skříňkou i&nbsp;útočištěm, odvrhovali svou osobnost, jako se odkládá falešný nos na maškarním plese, často se odosobnili do té míry, že byli jedinou bytostí, a&nbsp;jindy se tak rozmnožili, že i&nbsp;Coco-Lacour je považoval za velkou bandu.</p>
			<p class="MLP-text">Ta čtveřice vlastně nebyli čtyři muži; byl to záhadný zloděj se čtyřmi hlavami, který v&nbsp;Paříži pracoval ve velkém; byl to netvorný polyp zla, uhnízděný v&nbsp;podzemí lidské společnosti.</p>
			<p class="MLP-text"><span>Díky rozvětvené a&nbsp;tajné síti vzájemných vztahů stáli Babet, Gueulemer, Claquesous a&nbsp;Montparnasse v&nbsp;popředí všech zločineckých podniků v&nbsp;seinském okrese. Prováděli hotové převraty, ale jenom zdola a&nbsp;na chodcích. Lidé s&nbsp;ohavnými nápady a&nbsp;temnou obrazotvorností se na ně obraceli s&nbsp;přáním, aby provedli to či ono. Na téma, jež ti čtyři ničemové dostali, bez váhání dovedně improvizovali. Pracovali podle připraveného scénáře. Byli stále hotovi opatřit potřebné a&nbsp;vhodné mužstvo pro všechny násilnosti a&nbsp;ochotni všude přispět, jen když byla práce dostatečně výnosná. Potřeboval-li zločin paži, povolala čtveřice své spolupracovníky. Měli po ruce skupinu herců tmy pro všechny tragédie podzemních doupat.</span></p>
			<p class="MLP-text">Scházeli se obvykle kvečeru, kdy se také probouzeli, v&nbsp;opuštěných končinách sousedství Salpêtrière. Tam rokovali. Měli před sebou dvanáct temných hodin; umlouvali se, jak jich použijí.</p>
			<p class="MLP-text"><span class="MLP-znak-kurziva-11b">Patron-Minette</span> bylo jméno, které se v&nbsp;podzemním světě dávalo tomuto spolku čtyř lidí. Ve staré, podivné, pomalu zanikající lidové mluvě znamená <span class="MLP-znak-kurziva-11b">patron-Minette</span> dobu před úsvitem, kdy se kocour vrací z&nbsp;nočního lovu, zrovna tak jako <span class="MLP-znak-kurziva-11b">entre chien et loup</span> znamená za soumraku. Název <span class="MLP-znak-kurziva-11b">Patron-Minette</span> měl asi původ v&nbsp;hodině, kdy jejich práce končila, protože svítání je okamžik, kdy se přeludy rozplývají a&nbsp;zločinci mizí. Čtveřice byla známa pod tímto označením. Když předseda porotního soudu navštívil ve vězení Lacenaira, otázal se ho na zločin, který Lacenaire popíral. „Kdo to tedy provedl?“ zeptal se předseda. Lacenaire dal odpověď, která byla záhadná soudci, ale jasná policii: „Snad Patron-Minette.“</p>
			<p class="MLP-text">Podle výpovědí jednotlivých osob si často domyslíme celý výjev, právě tak jako můžeme ocenit bandu podle seznamu lupičů. Zde je seznam předních členů bandy Patron-Minette a&nbsp;těch, kteří s&nbsp;ní byli ve spojení:</p>
			<p class="MLP-text">Panchaud, řečený Printanier, nebo Bigrenaille.</p>
			<p class="MLP-text">Brujon (Brujonů byla celá dynastie, neodpustíme si krátce se o&nbsp;ní ještě zmínit).</p>
			<p class="MLP-text">Boulatruelle, cestář, kterého jsme již poznali.</p>
			<p class="MLP-text">Laveuve.</p>
			<p class="MLP-text">Finistère.</p>
			<p class="MLP-text">Homér Hogu, černoch.</p>
			<p class="MLP-text">Mardisoir.</p>
			<p class="MLP-text">Dépêche.</p>
			<p class="MLP-text">Fauntleroy, řečený Bouquetière.</p>
			<p class="MLP-text">Glorieux, propuštěný trestanec.</p>
			<p class="MLP-text">Barrecarrosse, řečený pan Dupont.</p>
			<p class="MLP-text">Lesplanade-du-Sud.</p>
			<p class="MLP-text">Poussagrive.</p>
			<p class="MLP-text">Carmagnolet.</p>
			<p class="MLP-text">Kruideniers, řečený Bizarro.</p>
			<p class="MLP-text">Mangedentelle.</p>
			<p class="MLP-text">Les-pieds-en-l’air.</p>
			<p class="MLP-text">Demi-liard, řečený Deux-milliards.</p>
			<p class="MLP-text">Atd. atd.</p>
			<p class="MLP-text">Ostatní, ne nejhorší, vynecháme. Tato jména mají svou tvář. Neoznačují pouze jednotlivce, ale celé rody. Každé odpovídá určitému druhu nádorů prorůstajících vrstvami, které leží pod civilizací.</p>
			<p class="MLP-text">Tyto bytosti nepatřily k&nbsp;těm, které vídáme přecházet po ulicích. Ve dne bývali muži unaveni po divokých nocích a&nbsp;spali buď ve starých vápenkách, nebo v&nbsp;opuštěných lomech, na Montmartru, v&nbsp;Montrouge, často ve stokách. Zalézali do děr.</p>
			<p class="MLP-text">Co se s&nbsp;nimi stalo? Jsou stále mezi námi. A&nbsp;vždy mezi námi byli. Horatius o&nbsp;nich mluví. <span class="MLP-znak-kurziva-11b">Ambubaiarum collegia, pharmacopolae, mendici, mimae</span><span class="char-style-override-1"><a id="footnote-3409-8-backlink" class="footnote-link" href="#footnote-3409-8">8</a></span><span class="MLP-znak-kurziva-11b">;</span> a&nbsp;dokud bude společnost taková, jaká je, potud budou oni tím, čím jsou. Pod temnou klenbou svého sklepení věčně se obrozují tím, co prosakuje z&nbsp;lidské společnosti. Stávají se věčně stejnými přízraky, jenom jméno mají jiné a&nbsp;nevězí stále v&nbsp;jedné kůži.</p>
			<p class="MLP-text">Jedinci jsou vyhlazeni, ale rod trvá dál.</p>
			<p class="MLP-text">Mají vždycky stejné schopnosti. Od tuláka k&nbsp;pobudovi udržuje rasa svou ryzost. Tuší váček v&nbsp;kapse, čenichají hodinky ve vestě. Zlato a&nbsp;stříbro rozpoznají čichem. Někteří měšťané vypadají tak hloupě, že by se o&nbsp;nich mohlo říci, že si přímo říkají o&nbsp;to, aby byli okradeni. Uvedení lidé je trpělivě stopují. Když kráčí mimo ně cizinec nebo venkovan, třesou se jako pavouk na mouchu.</p>
			<p class="MLP-text">Potkáte-li je o&nbsp;půlnoci na liduprázdném bulváru, jsou hrozní. Nevypadají jako lidé, ale jako sama oživlá noc; řeklo by se, že jsou z&nbsp;jednoho kusu jako tma, že se od ní neliší, že nemají duši, nýbrž jen stín, a&nbsp;že jenom na okamžik vystoupili z&nbsp;noci, aby po několik minut žili příšerným životem.</p>
			<p class="MLP-text">Jak chceme zahnat tyto nestvůry? Světlem. Přívalem světla. Ani jeden netopýr neodolá úsvitu. Osvětlujte společnost od nejnižších vrstev.</p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-1" class="footnote-anchor" href="#footnote-3409-1-backlink">1</a>  Italský teolog v&nbsp;16.&nbsp;stol., popírající některé věroučné články církve.</p>
				</div>
				<div class="footnote">
					<p class="MLP-pozn-pod-carou"><a id="footnote-3409-2" class="footnote-anchor" href="#footnote-3409-2-backlink">2</a>  Peklo.</p>
				</div>
				<div class="footnote">
					<p class="MLP-pozn-pod-carou"><a id="footnote-3409-3" class="footnote-anchor" href="#footnote-3409-3-backlink">3</a>  Piský tyran, jejž nepřátelé uvěznili ve věži i&nbsp;s&nbsp;dětmi, aby zahynuli hladem. V&nbsp;Dantově Pekle hryže hladem lebku svého kata.</p>
				</div>
				<div class="footnote">
					<p class="MLP-pozn-pod-carou"><a id="footnote-3409-4" class="footnote-anchor" href="#footnote-3409-4-backlink">4</a>  Básník z poč. 19.&nbsp;stol., zloděj a&nbsp;vrah.</p>
				</div>
				<div class="footnote">
					<p class="MLP-pozn-pod-carou"><a id="footnote-3409-5" class="footnote-anchor" href="#footnote-3409-5-backlink">5</a>  Náčelník tlupy zlodějů.</p>
				</div>
				<div class="footnote">
					<p class="MLP-pozn-pod-carou"><a id="footnote-3409-6" class="footnote-anchor" href="#footnote-3409-6-backlink">6</a>  Obhájce trojbarevného praporu, jejž udržel v&nbsp;Toulonu až do července 1815, byl pak v&nbsp;srpnu zavražděn roajalisty.</p>
				</div>
				<div class="footnote">
					<p class="MLP-pozn-pod-carou"><a id="footnote-3409-7" class="footnote-anchor" href="#footnote-3409-7-backlink">7</a>  Velitel oddílu bezpečnostní policie, bývalý zloděj a podvodník.</p>
				</div>
				<div class="footnote">
					<p class="MLP-pozn-pod-carou"><a id="footnote-3409-8" class="footnote-anchor" href="#footnote-3409-8-backlink">8</a>  Tlupy flétnistek, obchodníci omamnými jedy, žebráci, komediantky.</p>
				</div>
			</div>
		</div>
</body>
</html>