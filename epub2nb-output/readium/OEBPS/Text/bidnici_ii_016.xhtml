<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bidnici_ii-13</title>
		<link href="../Styles/bidnici_ii_idstyles.css" rel="stylesheet" type="text/css"/>
	</head>
	<body id="bidnici_ii" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-1-9" class="MLP-uroven2-kapitola">KNIHA DEVÁTÁ<br/><a id="x.25803"></a>Kam jdou?</p>
			<p id="toc_marker-1-9-1" class="MLP-uroven3-nadpis-ii"><a id="x.25806"></a>(1)<br/>Jean Valjean</p>
			<p class="MLP-text-bez1radku">V&nbsp;týž den ke čtvrté hodině odpoledne seděl Jean Valjean na nejopuštěnějším svahu Martova pole. Buď z&nbsp;opatrnosti, buď z&nbsp;touhy po rozjímání o&nbsp;samotě, nebo prosté nepochopitelnou změnou zvyků, které se poznenáhlu vloudí do života lidí, zřídka vycházíval s&nbsp;Cosettou. Na sobě měl obyčejnou dělnickou halenu a&nbsp;šedé plátěné kalhoty; čepice s&nbsp;dlouhým štítkem mu zakrývala obličej. Cosetta mu teď nedělala starost, vedle ní byl klidný a&nbsp;veselý; co ho kdysi děsilo a&nbsp;zneklidňovalo, se rozptýlilo, ale před týdnem nebo snad před čtrnácti dny mu nastaly nové starosti. Jednoho dne, procházeje se na bulváru, zahlédl Thénardiera; díky přestrojení Thénardier Val­jeana nepoznal; od té doby ho však Jean Valjean spatřil několikrát a&nbsp;pochopil, že se Thénardier potuluje po jeho čtvrti. To stačilo, aby se rozhodl k&nbsp;vážnému kroku. Jakmile byl na obzoru Thénardier, hrozila všechna možná nebezpečí.</p>
			<p class="MLP-text">Kromě toho v&nbsp;Paříži nebylo klidno; politické nepokoje přinášely s&nbsp;sebou potíže pro ty, kdo chtěli ze svého života něco zatajit. Policie byla značně zneklidněná a&nbsp;nedůvěřivá a&nbsp;při pátrání po lidech, jako byl Pépin nebo Morey<span class="char-style-override-1"><a id="footnote-3409-37-backlink" class="footnote-link" href="#footnote-3409-37">37</a></span>, mohla docela dobře odhalit muže, jako byl Jean Valjean.</p>
			<p class="MLP-text">Jean Valjean se proto rozhodl opustit Paříž, ba dokonce i&nbsp;Francii, a&nbsp;odjet do Anglie. Upozornil na to Cosettu. Do týdne chtěl být pryč. Posadil se na svahu Martova pole a&nbsp;v&nbsp;duchu myslil na všechno, na Thénardiera, na policii, na cestu, na to, jak nesnadné bude opatřit si cestovní pas.</p>
			<p class="MLP-text">To všechno mu působilo starosti.</p>
			<p class="MLP-text">A&nbsp;pak ho vyvedl z&nbsp;míry a&nbsp;dokonale poplašil nevysvětlitelný objev. Ráno téhož dne byl vzhůru velmi časně a&nbsp;procházel se v&nbsp;zahradě už předtím, než se otevřely Cosettiny okenice, když vtom spatřil na zdi tuto řádku, vyrytou pravděpodobně hřebíkem:</p>
			<p class="MLP-text-bez1radku--I---12-12"><span class="MLP-znak-kurziva-11b">Ulice Verrerie číslo&nbsp;16.</span></p>
			<p class="MLP-text">Nápis byl čerstvý, zářezy v&nbsp;začernalé omítce byly bílé, trs kopřiv u&nbsp;paty zdi byl posypán jemným, bílým vápnem. Bylo to asi napsáno v&nbsp;noci. Co je to? Adresa? Znamení pro druhé? Výstraha jemu? Ať tomu bylo tak či onak, bylo zřejmé, že si někdo zjednal přístup do zahrady a&nbsp;že do ní vnikl. Vzpomněl si na zvláštní příhody, které pobouřily dům. V&nbsp;duchu si dokreslil další. Střežil se o&nbsp;nápisu na zdi promluvit s&nbsp;Cosettou; bál se, aby ji nepolekal.</p>
			<p class="MLP-text">A&nbsp;jak tak všechno rozebíral, všiml si stínu, který dával tušit, že se někdo právě zastavil na vrcholu svahu přímo nad ním. Už se chtěl otočit, když mu na kolena dopadl čtyřikrát složený kus papíru, jako by mu jej byla něčí ruka hodila přes hlavu. Vzal papír, rozložil jej a&nbsp;četl na něm tato slova, napsaná tužkou velkými písmeny:</p>
			<p class="MLP-text--12-12">ODSTĚHUJTE SE!</p>
			<p class="MLP-text">Jean Valjean rychle vstal; na svahu nikdo nebyl; rozhlédl se okolo sebe a&nbsp;spatřil bytost větší než dítě, menší než muž, oděnou v&nbsp;šedou halenu a&nbsp;šedomodré manšestrové kalhoty; překročila zábradlí a&nbsp;sklouzla do příkopu Martova pole.</p>
			<p class="MLP-text">Jean Valjean se vrátil zamyšlen domů.</p>
			<p id="toc_marker-1-9-2" class="MLP-uroven3-nadpis">(2)<br/>Marius</p>
			<p class="MLP-text-bez1radku">Marius odešel od pana Gillenormanda hluboce zarmoucen. Šel k&nbsp;němu s&nbsp;nepatrnou nadějí; odcházel od něho naprosto zoufalý.</p>
			<p class="MLP-text">Ti, kdo sledovali probouzení lásky, pochopí, že hulán, důstojník, ten hlupák bratranec Théodule, nezanechal ani nejnepatrnější stín v&nbsp;jeho duši. Po tom, co děd tak bez obalu prozradil vnukovi, by snad dramatický básník mohl očekávat nějakou zápletku. Ale jak by tím získalo drama, tak by utrpěla pravda. Marius byl ve věku, kdy člověk ve zlo nevěří; později, k&nbsp;stáru, člověk věří všemu. Podezření není nic jiného než vrásky. První mládí je nemá. Co pobouří Othella, netkne se Candida. Podezřívat Cosettu! Marius by se byl spíše dopustil spousty jiných zločinů.</p>
			<p class="MLP-text">Vykročil do ulic, které bývají spásou trpících. Přemýšlel o&nbsp;podrobnostech, na které si později nemohl vzpomenout. Ve dvě hodiny ráno se vrátil ke Courfeyracovi a&nbsp;oblečen se vrhl na postel. Bylo už k&nbsp;ránu, když usnul těžkým spánkem, ve kterém se v&nbsp;mozku honí myšlenky. Když se probudil, viděl, že v&nbsp;pokoji stojí Courfeyrac, Enjolras, Feuilly a&nbsp;Combeferre; všichni měli na hlavě klobouk, byli připraveni k&nbsp;odchodu a&nbsp;vypadali velmi důležitě.</p>
			<p class="MLP-text">Courfeyrac se ho zeptal:</p>
			<p class="MLP-text">„Půjdeš na pohřeb generála Lamarqua?“</p>
			<p class="MLP-text">Mariovi se zdálo, že Courfeyrac na něho mluví čínsky.</p>
			<p class="MLP-text">Vyšel zakrátko po nich. Dal si do kapsy bambitky, které mu Javert svěřil při dobrodružství 3.&nbsp;února a&nbsp;které mu zůstaly. Bambitky byly ještě nabity. Bylo by těžko říci, nač myslil, když je bral s&nbsp;sebou.</p>
			<p class="MLP-text"><span>Po celý den se toulal, ani nevěděl kde; chvílemi pršelo, ale on si toho ani nevšiml; k&nbsp;obědu si u&nbsp;pekaře koupil za sou chleba, vstrčil jej do kapsy a&nbsp;zapomněl na něj. Zdá se, že se i&nbsp;vykoupal v&nbsp;Seině, aniž si to uvědomil. Jsou chvíle, kdy nám hlava hoří. Mariovi bylo právě tak. Už nedoufal v&nbsp;nic, už se ničeho nebál; tak daleko dospěl od </span><span>předešlého</span><span> večera. S&nbsp;horečnou netrpělivostí čekal, až se zešeří; myslil jen na jedno&nbsp;– že v&nbsp;devět hodin spatří Cosettu. To poslední štěstí bylo jeho budoucností; potom stín. Když kráčel po nejopuštěnějších bulvárech, chvílemi se mu zdálo, že v&nbsp;Paříži slyší podivné zvuky. Probudil se ze snů a&nbsp;řekl si: „Copak se bijou?“</span></p>
			<p class="MLP-text">Za soumraku, přesně v&nbsp;devět hodin, byl, jak Cosettě slíbil, v&nbsp;ulici Plumet. Jakmile se blížil k&nbsp;mřížovým vratům, zapomněl na všechno. Již osmačtyřicet hodin neviděl Cosettu, a&nbsp;teď ji spatří; každá jiná myšlenka zmizela a&nbsp;zůstala jenom neslýchaná a&nbsp;vroucí radost. Minuty, v&nbsp;nichž prožijeme staletí, mají vždycky svrchovanou a&nbsp;obdivuhodnou vlastnost, že nám ve chvíli, kdy míjejí, vyplní srdce až po okraj.</p>
			<p class="MLP-text">Marius odsunul mříž a&nbsp;pospíšil do zahrady. Cosetta nebyla tam, kde ho obyčejně očekávala. Prošel houštinou a&nbsp;zamířil k&nbsp;výklenku u&nbsp;schodiště. „Tam mě jistě čeká,“ řekl si. Ani tam však Cosetta nebyla. Pozdvihl oči a&nbsp;viděl, že okenice jsou pozavírány. Obešel zahradu; zahrada byla opuštěna. Vrátil se tedy k&nbsp;domu a&nbsp;omámen, pomaten láskou, opojen, poděšen, zoufalý bolestí a&nbsp;nepokojem, zatloukl na okenici jako majitel, který se nečekaně vrací domů. Zabušil, zabušil ještě jednou, vydal se v&nbsp;nebezpečí, že spatří, jak se okno otvírá a&nbsp;jak se v&nbsp;něm objevuje podezíravá tvář otce, který se ptá: „Co chcete?“ To však nebylo nic proti tomu, co tušil. Když se nemohl dotlouci, zvedl hlas a&nbsp;zavolal: „Cosetto! Cosetto!“ opakoval velitelsky. Nikdo neodpověděl. Byl konec. Nikdo v&nbsp;zahradě; nikdo v&nbsp;domě.</p>
			<p class="MLP-text"><span>Marius upřel zoufalý pohled na temný dům, černý, mlčenlivý a&nbsp;prázdnější než hrob. Podíval se na kamennou lavičku, kde vedle Cosetty prožil tolik božských hodin. Se srdcem plným něhy, lásky a&nbsp;odhodlání se posadil na stupně schodiště, v&nbsp;duchu požehnal své lásce a&nbsp;řekl si, že teď, když Cosetta odešla, mu nezbývá, než aby zemřel.</span></p>
			<p class="MLP-text">Náhle slyšel hlas, který pravděpodobně dolehl z&nbsp;ulice a&nbsp;mezi stromy křikl:</p>
			<p class="MLP-text">„Pane Marie!“</p>
			<p class="MLP-text">Vzpřímil se.</p>
			<p class="MLP-text">„Co je?“ řekl.</p>
			<p class="MLP-text">„Pane Marie, jste tu?“</p>
			<p class="MLP-text">„Ano.“</p>
			<p class="MLP-text">„Pane Marie,“ ozval se znovu hlas, „vaši přátelé vás očekávají na barikádě v&nbsp;ulici Chanvrerie.“</p>
			<p class="MLP-text">Tento hlas mu nebyl tak naprosto neznámý. Podobal se chraptivému a&nbsp;drsnému hlasu Eponiny. Marius doběhl k&nbsp;mříži, odsunul uvolněnou tyč, prostrčil hlavu a&nbsp;viděl, jak někdo, koho pokládal za mladíka, utíká a&nbsp;mizí v&nbsp;šeru.</p>
			<p id="toc_marker-1-9-3" class="MLP-uroven3-nadpis">(3)<br/>Pan Mabeuf</p>
			<p class="MLP-text-bez1radku">Tobolka Jeana Valjeana panu Mabeufovi neprospěla. Pan Mabeuf ve své ctihodné až dětinské přísnosti dar nebes nepřijal; ani nepřipustil, že by se hvězda mohla proměnit v&nbsp;louisdory. Neuhodl, že to, co spadlo z&nbsp;nebe, přišlo od Gavroche. Donesl tobolku na policejní komisařství jako nalezený předmět, o&nbsp;který se snad někdo přihlásí. Tobolka byla takto skutečně ztracena. Pochopitelně se nikdo o&nbsp;ni nepřihlásil a&nbsp;panu Mabeufovi nikterak nepomohla.</p>
			<p class="MLP-text">A&nbsp;pan Mabeuf upadal.</p>
			<p class="MLP-text">Pokusy s&nbsp;indigem v&nbsp;Botanické zahradě nebyly o&nbsp;nic úspěšnější než v&nbsp;austerlitzské zahrádce. Již od loňska byl dlužen své hospodyni plat; teď, jak jsme viděli, dlužil nájemné. Zastavárna po uplynutí třinácti měsíců prodala jeho mědirytiny k&nbsp;<span class="MLP-znak-kurziva-11b">Floře.</span> Nějaký kotlář z&nbsp;nich udělal rendlíky. Když zmizely mědirytiny, nemohl doplnit ani jednotlivé výtisky <span class="MLP-znak-kurziva-11b">Flory,</span> které mu ještě zbyly, a&nbsp;za babku postoupil antikváři rytiny i&nbsp;text jako neúplné. Z&nbsp;jeho celoživotního díla nezůstalo nic. Žil z&nbsp;peněz získaných za výtisky. Když viděl, že skromný pramen počíná vysychat, zřekl se zahrady a&nbsp;nechal ji ležet ladem. Už dávno, velmi dávno se zřekl dvou vajec a&nbsp;kousku hovězího masa, které čas od času jedl. K&nbsp;obědu míval chléb a&nbsp;brambory. Prodal poslední kusy nábytku, potom všechno, co měl dvojmo, peřiny, šaty a&nbsp;pokrývky, potom herbáře a&nbsp;rytiny; ponechal si však ještě nejdrahocennější knihy, mezi nimi některé neobyčejně vzácné, jako <span class="MLP-znak-kurziva-11b">Historické obrazy z&nbsp;Písma,</span> vydání z&nbsp;roku 1560, <span class="MLP-znak-kurziva-11b">Konkordanci k&nbsp;Písmu svatému</span> od Pierra do Besse, <span class="MLP-znak-kurziva-11b">Markétiny Sedmikrásy</span> od Jeana de la Haye s&nbsp;věnováním královně Navarské, <span class="MLP-znak-kurziva-11b">Knihu o&nbsp;pověření a&nbsp;důstojnosti velvyslancově</span> od pana de Villiers–Hotman, <span class="MLP-znak-kurziva-11b">Florilegium rabbinicum</span> z&nbsp;roku 1644, <span class="MLP-znak-kurziva-11b">Tibulla</span> z&nbsp;roku 1567 s&nbsp;tímto skvělým nadpisem: <span class="MLP-znak-kurziva-11b">Venetiis, in aedibus Manutianis,</span> konečně Diogena Laertského vytištěného v&nbsp;Lyoně v&nbsp;roce 1644, v&nbsp;němž se nalézaly pověstné varianty z&nbsp;vatikánského rukopisu 411 z&nbsp;třináctého století a&nbsp;ze dvou benátských rukopisů&nbsp;– 393 a&nbsp;394&nbsp;– tak úspěšně prozkoumané Henrim Estiennem, a&nbsp;všechna místa v&nbsp;dórském dialektu, která se vyskytují jedině v&nbsp;proslulém rukopise ze dvanáctého století, chovaném v&nbsp;neapolské knihovně. Pan Mabeuf nikdy ve svém pokoji netopil a&nbsp;uléhal ještě za světla, aby nemusil pálit svíčku. Lidé se mu zjevně na ulici vyhýbali, jako by ho ani neznali. Bída dítěte budí účast matky; bída mladíka budí účast dívky; bída starce nezajímá nikoho. Je ze všech běd nejstudenější. Pan Mabeuf přesto neztratil klidný, skoro dětský humor. Jeho oko trochu oživlo, jakmile se upřelo na knihu, a&nbsp;pan Mabeuf se usmál, když začal prohlížet jedinečný výtisk Diogena Laertského. Zasklená knihovna byla posledním kusem nábytku, který si ponechal kromě nejnutnějších věcí.</p>
			<p class="MLP-text">Jednoho dne mu řekla matka Plutarchová:</p>
			<p class="MLP-text">„Nemám zač koupit oběd.“</p>
			<p class="MLP-text">Oběd říkala kusu chleba a&nbsp;čtyřem nebo pěti bramborám.</p>
			<p class="MLP-text">„A&nbsp;na dluh nedají?“ poznamenal pan Mabeuf.</p>
			<p class="MLP-text">„Víte přece, že už mi nikde nechtějí dávat na dluh.“</p>
			<p class="MLP-text">Pan Mabeuf otevřel knihovnu, dlouho prohlížel knihy jednu po druhé jako otec donucený decimovat své děti, díval se na ně, než si vybral, načež rychle jednu vzal pod paži a&nbsp;odešel. Vrátil se za dvě hodiny, pod paží neměl nic, položil na stůl třicet sou a&nbsp;řekl:</p>
			<p class="MLP-text">„Připravíte oběd.“</p>
			<p class="MLP-text">V&nbsp;této chvíli viděla matka Plutarchová, jak se na prostosrdečné starcově tváři rozprostírá temný závoj, který už nikdy nezmizel.</p>
			<p class="MLP-text"><span>Druhého dne, třetího dne a&nbsp;později již bylo třeba začínat znovu, jednat podobně, a&nbsp;tak pan Mabeuf odcházel s&nbsp;knihou a&nbsp;vracel se se stříbrňákem. Protože antikváři viděli, že je nucen prodávat, platili mu dvacet sou za knihu, za kterou dal kdysi témuž knihkupci padesát franků. Tak svazek po svazku mizela celá knihovna. Chvílemi říkával: „Vždyť je mi přece osmdesát let!“, jako by měl tajnou myšlenku, že dojde dříve konce svých dnů než konce svých knih. Smutek vzrůstal. Jednou měl přesto radost. Vyšel s&nbsp;Robertem Estiennem, kterého prodal za třicet pět sou na nábřeží Malaquais, a&nbsp;vrátil se s&nbsp;Aldem Manu­tiem, kterého koupil za čtyřicet sou v&nbsp;ulici Grès. „Jsem dlužen pět sou,“ řekl jen matce Plutarchové a&nbsp;zářil radostí. Ten den vůbec neobědval.</span></p>
			<p class="MLP-text">Byl členem Zahradnické společnosti. Tam věděli, v&nbsp;jaké je bídě. Předseda společnosti ho přišel navštívit a&nbsp;slíbil mu, že o&nbsp;něm promluví s&nbsp;ministrem orby a&nbsp;obchodu, a&nbsp;také to učinil. „Ale ovšem,“ zvolal ministr. „To si myslím! Učenec! Starý botanik! Neškodný člověk! Musíme pro něho něco učinit!“ Nazítří dostal pan Mabeuf od ministra pozvání k&nbsp;obědu. Třesa se radostí ukázal dopis matce Plutarchové. „Jsme zachráněni,“ řekl. V&nbsp;ustanovený den šel k&nbsp;ministrovi. Zpozoroval, že jeho zmačkaný nákrčník, velký a&nbsp;starý kostkovaný kabát a&nbsp;vyleštěné střevíce udivily lokaje. Nikdo s&nbsp;ním nepromluvil, ba ani ministr. K&nbsp;desáté hodině ještě čekal, že ho někdo osloví, a&nbsp;zaslechl, jak se ministrova manželka, krasavice s&nbsp;velkým výstřihem, ke které se osmělil přiblížit, táže: „Kdo je vlastně tenhle starý pán?“ Za lijáku se o&nbsp;půlnoci vrátil domů. Aby si mohl cestou tam zaplatit fiakr, prodal jeden elzevirský výtisk. Zvykl si každého večera před ulehnutím přečíst několik stránek oblíbeného Diogena Laertského. Uměl dostatečně řecky, aby vychutnal zvláštnosti textu, který mu patřil. Teď už neměl jiné radosti. Uplynulo několik týdnů: Náhle se matka Plutarchová rozstonala. Věc, která je mnohem smutnější než nedostatek peněz na zakoupení chleba u&nbsp;pekaře, je nedostatek peněz na zakoupení léků v&nbsp;lékárně. Jednou večer lékař předepsal velmi drahý lék. A&nbsp;potom, když se nemoc horšila, bylo třeba ošetřovatelky. Pan Mabeuf otevřel knihovnu. Byla prázdná. Poslední svazek zmizel. Zůstal mu jenom Diogenes Laertský.</p>
			<p class="MLP-text">Vzal ten jediný výtisk pod paži a&nbsp;vyšel; bylo to 4.&nbsp;června 1832; zašel k&nbsp;bráně Saint-Jacques k&nbsp;nástupci Royolovu a&nbsp;vrátil se s&nbsp;dvaceti franky. Položil sloupeček pětifranků na noční stolek staré služebné a&nbsp;beze slova se vrátil do svého pokoje.</p>
			<p class="MLP-text">Na druhý den se již za svítání posadil v&nbsp;zahradě na převrácený patník, mimojdoucí ho mohli přes houští vidět, jak celé dopoledne sedí nehnuté, čelo skloněné, oči neurčitě upřené na povadlé záhony. Chvílemi pršelo, ale zdálo se, že stařec nic nepozoruje. Odpoledne se z&nbsp;Paříže ozvaly divné zvuky. Podobalo se to výstřelům z&nbsp;pušek a&nbsp;křiku davu.</p>
			<p class="MLP-text">Starý Mabeuf zdvihl hlavu; viděl jít kolem zahradníka a&nbsp;otázal se ho:</p>
			<p class="MLP-text">„Co je to?“</p>
			<p class="MLP-text">Zahradník s&nbsp;rýčem na rameni odpověděl s&nbsp;naprostým klidem:</p>
			<p class="MLP-text">„To je vzbouření.“</p>
			<p class="MLP-text">„Cože? Vzbouření?“</p>
			<p class="MLP-text">„Ano. Bijí se.“</p>
			<p class="MLP-text">„Proč se bijí?“</p>
			<p class="MLP-text">„Eh, hrom do toho!“ řekl zahradník.</p>
			<p class="MLP-text">„Kde?“ pravil pan Mabeuf.</p>
			<p class="MLP-text">„U&nbsp;Arzenálu.“</p>
			<p class="MLP-text">Starý Mabeuf vstoupil do domu, vzal klobouk, mechanicky hledal knihu, kterou by vzal pod paži, a&nbsp;když žádnou nenašel, řekl:</p>
			<p class="MLP-text">„Ach! Pravda!“</p>
			<p class="MLP-text">A&nbsp;roztržitě odešel.</p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-37" class="footnote-anchor" href="#footnote-3409-37-backlink">37</a>  Atentátníci.</p>
				</div>
			</div>
		</div>
</body>
</html>