<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bidnici_ii-8</title>
		<link href="../Styles/bidnici_ii_idstyles.css" rel="stylesheet" type="text/css"/>
	</head>
	<body id="bidnici_ii" xml:lang="cs-CZ">
		<div>
			<p id="toc_marker-1-4" class="MLP-uroven2-kapitola">KNIHA ČTVRTÁ<br/><a id="x.25739"></a>Pomoc zdola může být pomocí shora</p>
			<p id="toc_marker-1-4-1" class="MLP-uroven3-nadpis-ii"><a id="x.25742"></a>(1)<br/>Rána ještě krvácí, ale zevnitř se hojí</p>
			<p class="MLP-text-bez1radku">Tak se jejich život ponenáhlu zatemňoval.</p>
			<p class="MLP-text">Zůstalo jim jen jediné rozptýlení, které kdysi pro ně znamenalo štěstí, roznášet chléb těm, kdo hladověli, a&#160;šaty těm, kdo mrzli. Při návštěvách chudých, při nichž Cosetta často doprovázela Jeana Valjeana, nacházeli zbytky své někdejší obapolné sdílnosti; a&#160;občas, když byl den plný dobrých skutků, když se jim podařilo pomoci mnoha ubožákům, když mohli obšťastnit a&#160;zahřát mnoho malých dětí, se Cosetta i&#160;trochu rozveselila. V&#160;té době navštívili Jondrettův brloh.</p>
			<p class="MLP-text">Nazítří po návštěvě se objevil Jean Valjean ráno v&#160;pavilónku, klidný jako obvykle, ale s&#160;širokou ranou na levé ruce, zapálenou a&#160;velmi nebezpečnou; podobala se spálenině. Nepověděl, jak k&#160;ní přišel. Rána přes měsíc vyvolávala horečky, takže ani nevycházel. Lékaře odmítal. Když ho Cosetta přemlouvala, žertoval:</p>
			<p class="MLP-text">„Zavolej tedy zvěrolékaře.“</p>
			<p class="MLP-text">Cosetta ho ráno a&#160;večer obvazovala s&#160;tak božským výrazem a&#160;s&#160;takovou andělskou radostí, že mu může být nápomocná, že Jean Valjean cítil, jak znovu nabývá klidné mysli, jak se jeho obavy a&#160;úzkosti rozptylují. Dívával se na Cosettu a&#160;říkal si:</p>
			<p class="MLP-text">„Ach, ta dobrá rána! Ach, to dobré utrpení.“</p>
			<p class="MLP-text"><span>Když Cosetta viděla, že je otec nemocný, opustila pavilón a&#160;znovu si oblíbila malý pokojíček a&#160;dvorek. Celé dny prožívala u&#160;Jeana Val­jeana a&#160;četla mu knihy podle jeho přání. Většinou to byly cestopisy. Jean Valjean okříval; jeho štěstí ožívalo nevýslovným jasem; </span><span>Lucemburská</span><span> zahrada, neznámý mladík, který kolem nich kroužíval, Cosettino ochladnutí, všechny ty mráčky jeho duše zmizely. Nakonec si říkával:</span></p>
			<p class="MLP-text">„Všechno jsem si vymyslil. Jsem to ale starý blázen.“</p>
			<p class="MLP-text">Tak velké bylo jeho štěstí, že i&#160;strašné setkání s&#160;rodinou Thénardierových v&#160;Jondrettově brlohu, byť bylo sebeneočekávanější, po něm jenom sklouzlo. Podařilo se mu uniknout, jeho vlastní stopa se ztratila, co mu tedy záleželo na ostatním! Vzpomínal, ale jenom proto, aby ty bídníky politoval. „Teď jsou všichni ve vězení a&#160;nemohou mi tedy zatím uškodit,“ říkával si, „ale jaká je to ubohá rodina a&#160;v&#160;jaké strašné bídě žije!“</p>
			<p class="MLP-text">Cosetta se v&#160;rozhovoru nikdy nevrátila k&#160;hrozné podívané u&#160;brány Maine.</p>
			<p class="MLP-text">V&#160;klášteře ji sestra Svatá Mechtilda učila hudbě. Cosetta měla hlas jako skřivánek, hlas, který jako by měl duši, a&#160;někdy večer zpívávala v&#160;prostém obydlí raněného smutné písně, které Jeana Valjeana blažily.</p>
			<p class="MLP-text">Přicházelo jaro, zahrada byla v&#160;tu roční dobu tak krásná, že Jean Valjean vyzval Cosettu:</p>
			<p class="MLP-text">„Nikdy tam nechodíš, přál bych si, aby ses v&#160;ní procházela.“</p>
			<p class="MLP-text">„Jak si přejete, tatínku,“ řekla Cosetta.</p>
			<p class="MLP-text">Aby vyhověla otci, začala se znovu procházet v&#160;zahradě, nejčastěji sama, jak jsme již podotkli, neboť Jean Valjean, který se pravděpodobně obával, že by ho někdo mříží spatřil, nikdy do zahrady nevkročil.</p>
			<p class="MLP-text">V&#160;době, kdy se Jean Valjean ze svého poranění uzdravoval, dovolil si výjimku.</p>
			<p class="MLP-text">Když Cosetta viděla, že otec už méně trpí, že se uzdravuje a&#160;vypadá šťastně, byla sama tak šťastná a&#160;spokojená, že ani nevěděla, jak se to stalo. A&#160;potom, byl březen, dny se dloužily, vytrácela se zima, která vždycky s&#160;sebou odnáší trochu našeho smutku; pak přišel duben, předzvěst léta, svěží jako všechny jitřenky, veselý jako každé dětství; někdy trochu uplakaný jako novorozeňátko, kterým také skutečně je. Příroda je v&#160;tom měsíci plna záření, které se do lidského srdce line z&#160;nebe, z&#160;oblak, ze stromů, z&#160;palouků a&#160;z&#160;květin.</p>
			<p class="MLP-text">Cosetta byla příliš mladá, aby jí nepronikla radostnost dubna, který se jí tak podobal. Černé myšlenky odešly stejně nepozorovaně jako nenadále. Na jaře se smutné duše vyjasňují jako sklepení za poledního svitu. Cosetta už nebyla ani tak smutná. Skutečně tomu tak bylo, ale ona si to neuvědomovala. Ráno k&#160;desáté hodině, po snídani, když se jí podařilo vytáhnout otce na čtvrt hodiny do zahrady a&#160;když se s&#160;ním na sluníčku před schodištěm procházela, podpírajíc mu nemocnou ruku, si vůbec nevšimla, že je jí pořád do smíchu a&#160;že je šťastná.</p>
			<p class="MLP-text">Blažený Jean Valjean pozoroval, jak je Cosetta den ze dne růžovější a&#160;svěžejší.</p>
			<p class="MLP-text">„Ach, dobrá rána,“ opakoval si potichu.</p>
			<p class="MLP-text">Byl Thénardierovům vděčný.</p>
			<p class="MLP-text">Jakmile se rána zahojila, vrátil se ke svým samotářským večerním procházkám. Byl by však na omylu, kdo by se domníval, že se lze takto sám procházet v&#160;neobydlených částech Paříže a&#160;nenarazit přitom na nějaké dobrodružství.</p>
			<p id="toc_marker-1-4-2" class="MLP-uroven3-nadpis"><a id="x.25745"></a>(2)<br/>Matka Plutarchová vysvětluje bez rozpaků zázrak</p>
			<p class="MLP-text-bez1radku">Jednou večer malý Gavroche vůbec nic nejedl; vzpomněl si, že ani včera nevečeřel; a&#160;to už mu nebylo příjemné. Rozhodl se tedy, že se pokusí sehnat před spaním něco k&#160;snědku. Pustil se na toulky po opuštěných místech za Salpêtrière; tam jsou alespoň nějaké vyhlídky; tam, kde není živé duše, se vždycky něco najde. Tak došel až k&#160;osadě, kterou pokládal za vesničku Austerlitz.</p>
			<p class="MLP-text">Již na dřívějších toulkách si všiml staré zahrady, v&#160;níž vídal starého muže a&#160;stařenku a&#160;docela pěknou jabloň. Vedle jabloně byla špatně zavřená sušárna, kde by snad bylo možno zavadit o&#160;nějaké to jablíčko. Jablko je večeře; jablko je život. Co zahubilo Adama, mohlo zachránit Gavroche. Zahrada sousedila s&#160;opuštěnou uličkou, dosud nedlážděnou a&#160;lemovanou nezastavěnými pozemky zarostlými křovím; živý plot odděloval zahradu od uličky.</p>
			<p class="MLP-text">Gavroche namířil k&#160;zahradě, našel uličku, poznal jabloň, zjistil, kde je sušárna, a&#160;prohlédl si plot; plot&#160;– pro něho pouhý skok. Den se chýlil ke konci, v&#160;uličce nebyla ani myš, chvíle mu přála. Gavroche se rozběhl, aby plot přeskočil, ale náhle se zarazil. V&#160;zahradě bylo slyšet hlasy. Gavroche nahlédl štěrbinou v&#160;plotě.</p>
			<p class="MLP-text">Na dva kroky od něho u&#160;plotu na druhé straně, právě na místě, kdy by byl seskočil, ležel kámen, který tvořil jakousi lavičku, a&#160;na té lavičce seděl stařec z&#160;oné zahrady a&#160;před ním stála stařenka. A&#160;hubovala. Nevychovaný Gavroche poslouchal.</p>
			<p class="MLP-text">„Pane Mabeufe!“ promluvila stařena.</p>
			<p class="MLP-text">„Mabeuf!“ pomyslil si Gavroche. „To je legrační jméno.“ </p>
			<p class="MLP-text">Oslovený stařec se vůbec nehýbal. Stařenka pokračovala: </p>
			<p class="MLP-text">„Pane Mabeufe!“</p>
			<p class="MLP-text">Stařec, aniž odtrhl oči od země, se rozhodl odpovědět:</p>
			<p class="MLP-text">„Co je, matko Plutarchová?“</p>
			<p class="MLP-text">„Matka Plutarchová,“ pomyslel si Gavroche, „taky legrační jméno.“</p>
			<p class="MLP-text">Matka Plutarchová začala znovu a&#160;přinutila starce, aby se rozhovořil.</p>
			<p class="MLP-text">„Pan domácí není spokojený.“</p>
			<p class="MLP-text">„Proč?“</p>
			<p class="MLP-text">„Už jsme mu dlužni za tři kvartály.“</p>
			<p class="MLP-text">„Za tři měsíce mu budeme dlužni za čtyři.“</p>
			<p class="MLP-text">„Povídal, že vás vyhodí na dlažbu.“</p>
			<p class="MLP-text">„Půjdu.“</p>
			<p class="MLP-text">„Hokynářka chce, abych jí zaplatila. Nepřenechá mi ani otýpčičku dříví. Čím budeme v&#160;zimě topit? Nebudeme mít ani kousek dřeva.“</p>
			<p class="MLP-text">„Budeme se hřát na slunci.“</p>
			<p class="MLP-text">„Řezník odmítá prodávat na dluh, už nám nechce dát maso.“</p>
			<p class="MLP-text">„To je dobře. Maso špatně trávím. Je příliš těžké do žaludku.“</p>
			<p class="MLP-text">„Co budeme mít k&#160;obědu?“</p>
			<p class="MLP-text">„Chléb.“</p>
			<p class="MLP-text">„Pekař chce zálohu a&#160;říká: nejsou-li peníze, není ani chléb.“</p>
			<p class="MLP-text">„To je dobře.“</p>
			<p class="MLP-text">„Co budete jíst?“</p>
			<p class="MLP-text">„Máme jabloň, která nám dává jablka.“</p>
			<p class="MLP-text">„Ale nemůžeme přece žít jen tak bez peněz.“</p>
			<p class="MLP-text">„Nemám peníze.“</p>
			<p class="MLP-text">Stařena odešla, stařec zůstal. Zamyslil se. Gavroche se zamyslil také. Byla už málem noc.</p>
			<p class="MLP-text">První výsledek Gavrochova přemýšlení byl, že místo aby přelezl plot, schoulil se pod ním. Větve houštiny se při zemi trochu rozestupovaly.</p>
			<p class="MLP-text">„Koukněme se,“ zvolal Gavroche v&#160;duchu, „tady mám přístěnek!“</p>
			<p class="MLP-text">A&#160;hned se v&#160;něm přikrčil. Div že se neopíral zády o&#160;lavici otce Mabeufa. Slyšel osmdesátníkovo oddychování.</p>
			<p class="MLP-text">A&#160;tak se místo oběda snažil usnout.</p>
			<p class="MLP-text"><span>Spal jako kočka, na půl ucha. I&#160;když Gavroche dřímal, byl ve střehu.</span></p>
			<p class="MLP-text">Bělost nebe za soumraku obílila zem a&#160;ulička tvořila zsinalý pruh mezi dvěma řadami temného houští.</p>
			<p class="MLP-text">Najednou se na té bělavé stuze objevily dvě siluety. Jedna šla napřed a&#160;druhá v&#160;jisté vzdálenosti za první.</p>
			<p class="MLP-text">„Podívejme se, dva lidé,“ zabručel Gavroche.</p>
			<p class="MLP-text">První silueta se podobala starému měšťanovi, přihrbenému a&#160;zamyšlenému, oblečenému víc než prostě; měšťan kráčel pomalu, protože byl zřejmě starý a&#160;procházel se pod hvězdnou oblohou.</p>
			<p class="MLP-text">Druhá silueta byla přímá a&#160;drobná. Řídila svůj krok podle první; ale v&#160;úmyslné loudavosti se jevila pružnost a&#160;čilost. Silueta měla v&#160;sobě cosi divokého a&#160;znepokojujícího, šviháckého, jak se tehdy říkalo; klobouk měl slušivý tvar, kabát byl černý, dobře střižený, pravděpodobně z&#160;krásného sukna, v&#160;pase projmutý. Držení hlavy prozrazovalo půvab i&#160;sílu, pod kloboukem bylo v&#160;přítmí vidět bledý jinošský profil. Ten profil měl v&#160;ústech růži. Druhá silueta byla Gavrochovi dobře známá; byl to Montparnasse.</p>
			<p class="MLP-text">O&#160;první mohl říci jen tolik, že to je starý muž.</p>
			<p class="MLP-text">Gavroche zbystřil pozornost.</p>
			<p class="MLP-text">Druhý z&#160;obou chodců měl zřejmě nějaké úmysly s&#160;prvním. Gavroche mohl ze své pozorovatelny pěkně sledovat, co se bude dít. Jeho přístěnek se proměnil ve velmi vhodnou skrýš.</p>
			<p class="MLP-text">Montparnasse na lovu, v&#160;takovou dobu a&#160;na takovém místě&#160;– to bylo hrozivé. Gavroche cítil, že se jeho gaménské srdce hnulo lítostí nad starcem.</p>
			<p class="MLP-text">Co dělat? Zakročit? On, chudák, má pomáhat jinému chudákovi! Tomu by se Montparnasse vysmál. Gavroche si netajil, že pro obávaného osmnáctiletého lupiče by bylo hračka zhltnout nejdřív starce a&#160;potom chlapce na jedno posezení.</p>
			<p class="MLP-text">Zatímco Gavroche rozvažoval, došlo k&#160;prudkému a&#160;strašnému útoku. Byl to útok tygra na divokého osla, útok pavouka na mouchu. Montparnasse náhle odhodil růži, skočil na starce, chytil ho za krk a&#160;zavěsil se na něho; Gavroche měl co dělat, aby nevykřikl. Za chvíli potom jeden z&#160;nich ležel pod druhým, chroptěl a&#160;zmítal se pod mramorovým kolenem, které mu klečelo na prsou. Ale tohleto Gavroche opravdu neočekával. Na zemi ležel Montparnasse a&#160;na něm klečel stařec.</p>
			<p class="MLP-text">To všechno se odehrálo několik kroků od Gavroche.</p>
			<p class="MLP-text">Stařec dostal ránu a&#160;vrátil ji tak důkladně, že si útočník a&#160;napadený vyměnili úlohy.</p>
			<p class="MLP-text">„To je statečný invalida!“ pomyslil si Gavroche.</p>
			<p class="MLP-text"><span>A&#160;nedalo mu, aby nezatleskal. Ale potlesk se neuplatnil. Nedolehl k&#160;oběma zápasníkům, kteří byli soustředěni a&#160;ohlušeni jeden druhým a&#160;v&#160;boji těžce oddychovali.</span></p>
			<p class="MLP-text">Najednou zavládlo ticho. Montparnasse se přestal zmítat.</p>
			<p class="MLP-text">Gavroche si řekl:</p>
			<p class="MLP-text">„Je mrtev?“</p>
			<p class="MLP-text">Stařec nepromluvil, nevykřikl. Vstal a&#160;Gavroche slyšel, jak poroučí Montparnassovi:</p>
			<p class="MLP-text">„Vstaň!“</p>
			<p class="MLP-text">Monparnasse vstal, ale stařec ho držel. Montparnasse se choval jako spráskaný pes a&#160;zároveň jako rozzuřený vlk, kterého napadla ovce.</p>
			<p class="MLP-text">Gavroche se díval i&#160;naslouchal, snažil se, aby ušima pomohl očím. Náramně se bavil.</p>
			<p class="MLP-text">Za svědomitou úzkostlivost diváka byl odměněn; mohl letmo zachytit rozmluvu, které tma propůjčovala tragický přízvuk. Stařec se vyptával, Montparnasse odpovídal.</p>
			<p class="MLP-text">„Kolik je ti let?“</p>
			<p class="MLP-text">„Devatenáct.“</p>
			<p class="MLP-text">„Jsi silák a&#160;zdravý člověk. Proč nepracuješ?“</p>
			<p class="MLP-text">„Nebaví mě to.“</p>
			<p class="MLP-text">„Co jsi?“</p>
			<p class="MLP-text">„Darmošlap.“</p>
			<p class="MLP-text">„Mluv vážně. Mohu pro tebe něco udělat? Čím chceš být?“</p>
			<p class="MLP-text">„Zlodějem.“</p>
			<p class="MLP-text"><span>Nastalo ticho. Stařec se hluboce zamyslil. Nehýbal se a&#160;Montparnasse nepouštěl.</span></p>
			<p class="MLP-text">Chvílemi sebou mladý a&#160;svižný lupič škubal jako lapená zvěř. Trhal sebou, pokoušel se podrazit starci nohu, kroutil se ztřeštěně a&#160;snažil se upláchnout. Stařec si toho zřejmě nevšímal a&#160;držel jeho dvě pracky jedinou rukou se svrchovanou lhostejností naprosté převahy.</p>
			<p class="MLP-text">Starý muž se na chvíli zamyslil, pak se upřeně zahleděl na Montparnasse, trochu zesílil hlas a&#160;ve stínu, v&#160;němž stáli, promluvil k&#160;němu slavnostní řeč, z&#160;níž Gavrochovi neušla ani slabika:</p>
			<p class="MLP-text">„Chlapče, svou leností vstupuješ do nejnamáhavějšího života. Ach, říkáš si darmošlap! Připrav se, že budeš musit hodně pracovat. Viděl jsi někdy strašný stroj? Válec? Musíš dát pozor, je to zákeřná a&#160;neúprosná věc; zachytí-li ti cíp kabátu, vtáhne tě pod sebe celého. Ten stroj je lenost. Zastav se, dokud je ještě čas, a&#160;zachraň se! Jinak je s&#160;tebou konec; zakrátko se dostaneš mezi ozubená kola. A&#160;jak tě jednou chytí, vzdej se vší naděje. Do úmoru budeš pracovat, lenochu, nebudeš mít chvíli oddechu. Neúprosná železná ruka práce tě drží v&#160;hrsti. Vydělávat si na živobytí, mít povinnosti, plnit úkoly, to se ti nechce! Být jako ostatní, to tě nebaví! Nuže, budeš muset pracovat jinak. Práce je zákon; kdo ji odstrkuje z&#160;nudy, bude ji mít za trest. Nechceš být dělník, budeš tedy otrok. Práce pustí člověka jen proto, aby ho na druhém konci chytila; nechceš být jejím přítelem, budeš jejím sluhou. Ach! Nechtěl jsi okusit poctivou únavu člověka, poznáš tedy pot proklatců. Kde jiní zpívají, tam budeš chroptět. Z&#160;dálky, ze dna uvidíš, jak jiní pracují; bude se ti zdát, že odpočívají. Rolník, oráč, námořník, kovář ti budou připadat jako blahoslavení v&#160;ráji. Jaká zář srší z&#160;kovadliny! jaká radost jít za pluhem, vázat snop! Jak se člověk potěší, může-li řídit volný člun s&#160;větrem o&#160;závod! Ty, lenochu, ryj, táhni, válej, choď! Táhni svou ohlávku, vždyť jsi soumar v&#160;pekelném spřežení! Ach! Nic nedělat, to byl tvůj cíl! Nebudeš mít ani týden, ani den, ani chvilku oddechu. Ničím nehneš bez úzkosti. Plynoucí minuty budou napínat tvé svaly až k&#160;prasknutí. Co je pro jiného lehké jako pírko, tobě bude připadat jako balvan. Nejjednodušší věci se ti stanou nedostupné. Život kolem tebe se stane nestvůrný. Chůze a&#160;dýchání budou pro tebe strašnou dřinou. Plíce tě budou tížit jako cent. Jít sem nebo raději tam ti připadne jako nesnadno řešitelný problém. Když kdokoliv chce vyjít, strčí do dveří, a&#160;je hotovo, je venku. Když budeš chtít vyjít ty, budeš muset probourat zeď. Chce-li někdo vyjít na ulici, co učiní? Každý sejde po schodech. Ty roztrháš prostěradlo, nitku po nitce je umotáš do provazu, prolezeš oknem a&#160;pověsíš se na tu niť nad propastí, a&#160;bude noc, bouře, déšť, vichřice, a&#160;bude-li provaz krátký, budeš mít jedinou možnost sestupu, možnost spadnout. Spadnout nazdařbůh, do propasti, z&#160;jakékoliv výšky, a&#160;kam? Na dno neznáma. Nebo polezeš komínem a&#160;riskuješ, že se spálíš; polezeš odpadovou stokou a&#160;vydáš se v&#160;nebezpečí, že se utopíš. Nepovídám ti o&#160;děrách, které musíš zakrývat, o&#160;kamenech, které musíš dvacetkrát za den odvalit a&#160;zase dát na místo, o&#160;omítce, kterou musíš schovávat ve svém slamníku. Naskytne se zámek; měšťan má v&#160;kapse klíč vyrobený zámečníkem. Ty však, chceš-li dál, musíš udělat strašný mistrovský kus; musíš vzít velký sou; rozříznout ho na dva plíšky; jakým nástrojem? Ten si musíš vymyslit. To je tvá starost. Potom vyhloubíš vnitřek obou plíšků, ale musíš pečlivě dbát, abys nepoškodil vnějšek, a&#160;kolem dokola uděláš šroubový závit tak, aby těsně přiléhaly jeden na druhý jako spodek a&#160;víčko. Když bude spodek a&#160;vršek přesně sešroubován, nikdo nic neuhodne. Pro hlídače, neboť ty budeš střežen, je to velký sou; pro tebe je to krabička. Co dáš do té krabičky? Kousíček ocele. Hodinové péro, na němž uděláš zuby, ti poslouží za pilku. Tou pilkou, dlouhou jako špendlík a&#160;schovanou v&#160;penízi, budeš nucen přepilovat zásuvku zámku, želízko závory, ucho visacího zámku, mříž. kterou budeš mít na svém okně, a&#160;okovy, které budeš mít na noze. A&#160;když vykonáš toto veledílo, když uskutečníš ten zázrak, když všechny ty divy umění, obratnosti, schopnosti a&#160;trpělivosti provedeš, a&#160;někdo se dozví, že sis to všecko sám vymyslil, jaká bude tvoje odměna? Vězení. To je tvá budoucnost. Lenost a&#160;radovánky, jaké jsou to propasti! Nic nedělat je žalostné předsevzetí, rozumíš dobře? Žít v&#160;zahálce a&#160;mít se dobře na vrub lidské společnosti! Být neužitečný, to je jako být škodlivý! Vede to rovnou na dno. Běda tomu, kdo chce být příživníkem! Stane se z&#160;něho odporný hmyz. Tobě se nelíbí práce? Ach! Myslíš jen na to, jak by ses dobře najedl, dobře napil, dobře vyspal. Budeš pít vodu, budeš jíst černý chléb a&#160;budeš spát na pryčně s&#160;okovy, které budou přinýtovány k&#160;tvým údům a&#160;v&#160;noci tě budou studit! Rozlomíš okovy, uprchneš. Dobrá! Budeš se plazit po břiše v&#160;křoví a&#160;budeš žrát trávu jako lesní zvěř. A&#160;budeš znovu chycen. A&#160;prožiješ léta v&#160;hlubokém sklepení, přikován ke zdi, budeš hmatat po džbánu, aby ses napil, budeš hrýzt strašný chléb temnot, který by ani pes nežral, budeš jíst boby, které před tebou prožrali červi. Budeš sviňkou ve sklepě. Ach! Měj slitování sám se sebou, nešťastné dítě, tak mladé, že jsi pilo mléko své živitelky ani ne před dvaceti lety, dítě, které má bezpochyby ještě matku! Zapřísahám tě, poslechni! Toužíš po jemném černém sukně, po lakových botách, chceš mít vlnité vlasy a&#160;napouštět je voňavým olejem, chceš se líbit ženským, chceš být hezký. Budeš ostříhán dohola, obléknou ti červenou kazajku a&#160;dřeváky. Chceš mít na prstě prsten&#160;– a&#160;budeš mít na krku železný obojek. A&#160;podíváš-li se na ženu, dostaneš ránu holí. Vstoupíš tam ve dvaceti a&#160;vyjdeš odtamtud v&#160;padesáti! Vejdeš mladý, růžový, svěží, s&#160;jiskrnýma očima, všechny zuby sněhobílé, krásnou mladickou kštici&#160;– a&#160;vyjdeš zlomený, shrbený, samá vráska, bezzubý, strašný, bělovlasý! Ach, můj ubožáčku, jdeš špatnou cestou, tvůj odpor k&#160;práci ti špatně radí; nejtěžší práce je zlodějství. Věř mi a&#160;nechtěj dělat tu těžkou robotu zahálky. Stát se lotrem není tak pohodlné. Mnohem méně namáhavé je být čestným člověkem. A&#160;teď jdi a&#160;mysli na to, co jsem ti řekl. Abych nezapomněl, co jsi ode mne chtěl? Peněženku? Tady ji máš.“</p>
			<p class="MLP-text">Stařec pustil Montparnasse, dal mu do ruky svou peněženku, kterou Montparnasse chvíli potěžkával; pak si ji se stejnou bezděčnou opatrností, jako by ji kradl, zastrčil zlehka do zadní kapsy kabátu.</p>
			<p class="MLP-text">Když to všechno řekl a&#160;udělal, obrátil se stařec zády a&#160;pokračoval klidně ve své procházce.</p>
			<p class="MLP-text">„Troubo!“ zašeptal Montparnasse.</p>
			<p class="MLP-text">Kdo byl ten dobrák? Čtenář si to jistě domyslil.</p>
			<p class="MLP-text">Montparnasse se zaraženě díval, jak se stařec ztrácí v&#160;šeru. To pozorování mu bylo osudné.</p>
			<p class="MLP-text">Gavroche se jedním pohledem ujistil, že otec Mabeuf, který snad usnul, sedí ještě na lavici. Pak uličník vylezl z&#160;houští a&#160;plížil se ve stínu za nehybně stojícím Montparnassem. Dostal se tak až k&#160;němu, aniž ho Montparnasse zahlédl nebo zaslechl, vsunul opatrně ruku do zadní kapsy kabátu z&#160;jemného sukna, čapnul peněženku, vytáhl ruku a&#160;jako užovka se odplížil do tmy. Montparnasse, který neměl důvod, aby se měl na pozoru, a&#160;poprvé v&#160;životě se zamyslil, si ničeho nevšiml. Když se Gavroche vrátil na místo, kde dřímal otec Mabeuf, hodil peněženku přes plot a&#160;vzal nohy na ramena.</p>
			<p class="MLP-text"><span>Peněženka spadla otci Mabeufovi na nohu. To ho probudilo. Shýbl se a&#160;peněženku zvedl. Nevěděl, co to znamená, a&#160;otevřel ji. Peněženka měla dvě oddělení; v&#160;jednom bylo několik mincí; v&#160;druhém šest zlaťáků.</span></p>
			<p class="MLP-text">Pan Mabeuf, celý zděšený, odnesl peněženku hospodyni.</p>
			<p class="MLP-text">„To přišlo z&#160;nebe,“ prohlásila matka Plutarchová.</p>
		</div>
</body>
</html>